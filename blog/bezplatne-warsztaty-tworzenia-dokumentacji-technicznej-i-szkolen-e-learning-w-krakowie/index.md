---
title:
  'Bezpłatne warsztaty tworzenia dokumentacji technicznej i szkoleń e-learning w
  Krakowie'
authors: admin
date: '2017-05-17'
tags:
  - 'news'
  - 'z-kraju'
  - 'dita'
  - 'e-learning'
  - 'instrukcje'
  - 'kariera'
  - 'manuale'
  - 'treningi'
coverImage: 'z16223142IERCentrum-Motorola-Solutions-Systems-na-Ruczaju.jpg'
---

Są firmy i ludzie, którzy chętnie nauczą Was podstaw zawodu techwritera. Za
darmo. Z przyjemnością informujemy i wspieramy.

<!--truncate-->

Wydawałoby się, że sektor IT to bardzo hermetyczna działka zarezerwowana dla
ludzi o ścisłym umyśle i bogatym zapleczu wiedzy technicznej. Otóż nic bardziej
mylnego. Podczas zbliżającego się Dnia Otwartego Motorola Solutions Polska
będzie można przekonać się, że jest w tej dziedzinie miejsce dla humanistów oraz
jak ważna dla firm i ich klientów jest praca technical writerów, architektów
informacji, projektantów i twórców szkoleń.

W ramach Dnia Otwartego odbędą się warsztaty projektowania i tworzenia
dokumentacji technicznej oraz szkoleń e-learning pod tytułem "Przystępne
instrukcje i intersujące szkolenia". Uczestnicy wydarzenia otrzymają możliwość
zapoznania się nie tylko z teorią dotyczącą pracy wyżej wymienionych zawodów,
lecz także będą mogli spróbować swoich sił w zaprojektowaniu i stworzeniu
kawałka swojej własnej dokumentacji lub szkolenia, poznać firmowych
przedstawicieli zespołów dokumentacji i e-learning, a także własnoręcznie
przetestować funkcje niektórych produktów Motorola Solutions. Dla autorów
najlepszych szkoleń i instrukcji zostały przewidziane nagrody.

### Czas i miejce

Warsztaty zostały zaplanowane na 27 maja (sobota) w godzinach od 10:00 do 16:00
na kampusie Motorola Solutions Polska w Krakowie przy ul. Czerwone Maki.

### Wstęp

Wstęp na wydarzenie i udział w warsztatach są wolne.

### Więcej informacji

Jeśli chcesz dowiedzieć się więcej na temat pozostałych atrakcji przewidzianych
podczas Dnia Otwartego, zapraszamy na
[fanpage 7. Dnia Otwartego Motorola Solutions Polska](https://www.facebook.com/events/1399371656794463/)
na Facebooku.

_Fot. Magda Fedorczuk/Agencja Gazeta_
