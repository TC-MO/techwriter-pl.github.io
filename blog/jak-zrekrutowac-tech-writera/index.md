---
title: "Jak zrekrutować Tech Writera?"
authors: mojk
date: "2014-12-16"
tags:
  - "dobre-praktyki"
  - "warsztat"
  - "kariera"
  - "praca"
coverImage: "job-interview-156130_640-e1418596269464.png"
---

Rozmowy kwalifikacyjne to wyzwanie nie tylko dla kandydatów, ale także dla
rekrutujących. Znalezienie osoby, która spełni nasze oczekiwania nie jest takie
proste, dlatego musimy zastanowić się w jaki sposób sprawdzić czy kandydat
posiada wiedzę i umiejętności, których poszukujemy. Kilka lat temu jeden z
kierowników poprosił [Toma Johnsona](http://idratherbewriting.com/aboutme/) o
poradę w jaki sposób sprawdzić umiejętności praktyczne dwóch kandydatów na
stanowisko Tech Writera. Ciekawe jest to, że początkowo Tom był przeciwny
przeprowadzaniu testu pisemnego stwierdzając, że nie ma to większego sensu.
Porównywał taką sytuację do rekrutacji lekarza lub prawnika, którzy musieliby
iść do sąsiedniego pomieszczenia i w ciągu 30 minut zdiagnozować jakiegoś
pacjenta albo napisać 3 strony wystąpienia sądowego. Jednak po niespełna
miesiącu, Tom całkowice zmienił zdanie i stwierdził, że przeprowadzanie testów
pisemnych w trakcie rekrutacji na stanowisko Technical Writera ma jak
najbardziej sens, dlatego że pomaga odsiać kandydatów, których jakość pisania
jest niezadowalająca. Poniżej przedstawiamy wytyczne jakich powinniśmy się
trzymać w jednej i drugiej metodzie.

## Metoda 1 - brak testu pisemnego

Jeśli zdecydujecie się nie przeprowadzać testów pisemnych, możecie spróbować
ocenić umiejętności kandydata używając poniższej listy: 1. Poproście o próbki
stworzonych tekstów. One najlepiej świadczą o zdolnościach kandydata. Czasami
nie jest to łatwe, ponieważ takie próbki mogą być poufne i ich publikacja bez
zgody firmy może nie być zgodna z prawem. 2. Poproście o ocenę dokumentacji
swojej firmy. Zapytajcie co kandydat by zmienił. 3. Poszukajcie dowodu na
entuzjastyczne podejście do zawodu. Możecie zapytać czy w ciągu ostatnich
miesięcy osoba ubiegająca się o stanowisko zrobiła coś co świadczy o tym, że
lubi swój zawód. 4. Sprawdźcie blog kandydata. Jeśli go nie prowadzi, spróbujcie
poszukać jakichś informacji na jego temat. Jeśli nie jesteście w stanie nic
znaleźć, podejdźcie sceptycznie do odpowiedzi na pytanie z punktu 3. 5.
Zapytajcie o strategię kandydata dotyczącą publikowania dokumentacji w wielu
formatach z jednego źródła. W ten sposób można sprawdzić na ile podąża on za
obecnymi trendami. 6. Porozmawiajcie o przypadkowych rzeczach, żeby sprawdzić
czy taka osoba byłaby przyjemnym współpracownikiem. 7. Poprośćie Tech Writerów
pracujących w firmie, żeby porozmawiali z kandydatem, szczególnie jeśli sami nie
jesteście Tech Writerami. Dokumentaliści szybką wyczują czy kandydat wie o czym
mówi. 8. Zapytajcie jaka jest ulubiona instrukcja obsługi kandydata i
dlaczego. 9. Jeśli chcecie dać kandydatowi jakieś zadanie, poproście o
stworzenie filmiku pokazującego obsługę jakiegoś oprogramowania. Warto mieć
kogoś kto nie tylko umie pisać, ale potrafi też tworzyć filmiki
instruktażowe. 10. Sprawdźcie czy kandydat wykorzystał style formatując swoje
CV.

## Metoda 2 - test pisemny

Jeśli zdecydujecie przeprowadzić się test pismeny, poproście kandydata o
opisanie jakiegoś typowego modułu rozwijanego w Waszej firmie. Jeśli stworzony
tekst zawiera poniższe elementy, to jest to znak, że kandydat nie nadaje się na
stanowisko Tech Writera: 1. Brak użycia numerowanych kroków. 2. Procedury mają
ponad 20 kroków i nie zostały rozbite na mniejsze zadania. 3. Tekst jest
niejasny. 4. Tekst jest kiepsko zorganizowany. 5. Formatowanie jest
niechlujne. 6. Treść nie jest ustrukturyzowana za pomocą stylów. 7. Kroki nie są
dokładnie opisane. 8. Definicje pól nie są wyróżnione. 9. W tekście występują
literówki i błędy gramatyczne.

Która metoda według Was pozwala lepiej sprawdzić umiejętności kandydata na
stanowisko Tech Writera? A może macie jeszcze jakiś inny sposób? Czekamy na
Wasze opinie w komentarzach.

Oryginalny artykuł Toma Johnsona można znaleźć
[tutaj](http://idratherbewriting.com/2008/03/13/10-alternate-tests-for-evaluating-technical-writing-job-candidates-a-list-for-hiring-managers/).
