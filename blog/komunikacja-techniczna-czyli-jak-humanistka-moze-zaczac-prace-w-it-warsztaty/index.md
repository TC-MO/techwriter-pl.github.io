---
title:
  'Komunikacja techniczna, czyli jak humanistka może zacząć pracę w IT -
  warsztaty'
authors: agnieszka
date: '2021-11-05'
tags:
  - 'news'
  - 'z-kraju'
  - 'dokumentacja'
  - 'edukacja'
  - 'kariera'
  - 'szkolenia'
coverImage: 'Warsztaty_AKM.png'
---

Już 9 listopada w Krakowie odbędą się ciekawe warsztaty związane z komunikacją
techniczną. Szczegóły poniżej.

<!--truncate-->

#### O wydarzeniu

Warsztaty _Komunikacja techniczna, czyli jak humanistka może zacząć pracę w IT_
to jedno ze spotkań wchodzących w cykl działań
[Akademii Mocy Kobiet](https://cpk.org.pl/szkolenia/akademia-mocy-kobiet/), z
którą związane są specjalistki z różnych dziedzin: psycholożki, terapeutki,
pedagożki, prawniczki, aktorki, lekarki, finansistki, specjalistki od coachingu
i wiele innych. Jego celem jest wzmocnienie swobodnej pracy z komputerem i
nowymi technologiami, a także poznanie technik komunikacji technicznej.

Akademia działa w ramach [Centrum Praw Kobiet](https://cpk.org.pl/), którego
misją jest przeciwdziałanie wszelkim formom przemocy i dyskryminacji kobiet w
życiu prywatnym, publicznym i zawodowym. Działacze Centrum dążą do stworzenia
warunków umożliwiających kobietom korzystanie z należnych im praw człowieka w
tym prawa do życia wolnego od przemocy i dyskryminacji oraz realizację
konstytucyjnej zasady równouprawnienia płci. Ważnym elementem działalności
Centrum Praw Kobiet są szeroko rozumiane działania edukacyjne skierowane do
kobiet, przedstawicieli wielu grup zawodowych i całego społeczeństwa. Od 25 lat
CPK prowadzi aktywną działalność szkoleniową i wydawniczą.

Warsztaty *Komunikacja techniczna, czyli jak humanistka może zacząć pracę w
IT* poprowadzi Basia Kujawska - Senior Technical Author i Lead Author w firmie
3di. Projektowaniem informacji zajmuje się od 2014 roku. Z zawodu jest autorką
techniczną, z wykształcenia dziennikarką, a z pasji rowerzystką i podróżniczką.

#### Dla kogo

Warsztaty są skierowane przede wszystkim do kobiet, które myślą o pracy w branży
komunikacji technicznej, potrafią dobrze komunikować się zarówno w języku
polskim i obcym (szczególnie angielskim) oraz dobrze czują się w pracy z
komputerem i nowymi technologiami.

#### Czego się spodziewać

Na warsztatach będą poruszane nastepujące tematy:

- czym jest komunikacja techniczna,
- czym zajmuje się technical writer,
- narzędzia używane do tworzenia dokumentacji technicznej,
- najlepsze praktyki tworzenia dokumentacji technicznej,
- ćwiczenie praktyczne - próbuj swoich sił w roli technical writerki,
- gdzie szukać pracy jako technical writer.

#### Kiedy

Warsztaty odbędą się 9 listopada 2021 roku o godzinie 18:00 w krakowskim
oddziale Centrum Praw Kobiet przy ulicy Dunajewskiego 5. Liczba miejsc jest
ograniczona i wymaga zapisu mailowo: cpk\_krakow@cpk.org.pl lub telefonicznie:
780-079-988.

Więcej informacji znajdziecie na
[stronie wydarzenia](https://www.facebook.com/events/288826586427214?acontext=%7B%22event_action_history%22%3A[%7B%22mechanism%22%3A%22search_results%22%2C%22surface%22%3A%22bookmark%22%7D]%2C%22ref_notif_type%22%3Anull%7D)
na Facebooku.

Wszystkim uczestniczkom życzymy dobrych wrażeń.
