---
title: 'Konferencja reQuest - call for papers'
authors: admin
date: '2019-02-21'
tags:
  - 'news'
  - 'z-kraju'
  - 'konferencje'
coverImage: 'RequestCFP.png'
---

Pokaż, na co Cię stać, poszerz swoje horyzonty i dołącz do reQuest - największej
polskiej konferencji analitycznej. Konferencja odbędzie się 26 i 27 września
2019 we Wrocławiu, ale już teraz można zgłosić swoją prezentację. ReQuest to
wydarzenie przeznaczone dla osób zaangażowanych w obszar analizy biznesowej oraz
systemowej w środowisku IT, projektantów UX, inżynierów wymagań oraz wszystkich
tych, którzy interesują się projektowaniem rozwiązań biznesowych.

<!--truncate-->

Celem organizatorów jest zbudowanie społeczności skupionej wokół tematyki
analizy, wymagań i potrzeb biznesowych, społeczności, która będzie aktywnie
uczestniczyć w tworzeniu nowego wymiaru analizy - dziedziny innowacyjnej i
interdyscyplinarnej, skutecznie przekuwającej potrzeby biznesowe na nowatorskie
rozwiązania. Entuzjaści zwinnych metod wytwarzania oprogramowania znajdą również
tu coś dla siebie.

W tym roku konferencja ReQuest odbędzie się już po raz trzeci, a techwriter.pl
pierwszy raz jest jej oficjalnym partnerem. W końcu my, technical writerzy, też
jesteśmy często osobami, które na co dzień zajmują się realizacją projektów
informatycznych.

ReQuest ma być konferencją od praktyków, dla praktyków. Wszyscy oni mogą wziąć
udział właśnie w Twojej prelekcji! Formularz do zapisów znajduje się pod
linkiem: [https://docs.google.com/forms/d/1ese3oapn_MN4Bvcq8b0dEnoVl-RdnlGLTiW2rs4vS6Y](https://docs.google.com/forms/d/1ese3oapn_MN4Bvcq8b0dEnoVl-RdnlGLTiW2rs4vS6Y)

Powodzenia!
