---
title: 'Konferencja reQuest - szczegóły'
authors: admin
date: '2019-05-29'
tags:
  - 'news'
  - 'z-kraju'
  - 'konferencje'
coverImage: 'logo_request.png'
---

Organizatorzy reQuest 2019 opublikowali już agendę wydarzenia i umożliwili
zapisy. Oto wszystkie potrzebne informacje.

<!--truncate-->

Po dwóch udanych edycjach, 26-27 września we Wrocławiu odbędzie się trzecia
odsłona konferencji dedykowanej inżynierii wymagań i analizie biznesowej
[reQuest](https://2019.request.pl/).

Już teraz można zarejestrować się i nabyć bilety w niższej cenie (liczb miejsc
ograniczona), pod [tym adresem](https://request2019.syskonf.pl/rejestracja).

Dwudniowe wydarzenie będzie się składać z części konferencyjnej oraz
warsztatowej. Obie części konferencji będą realizowane w kilku równoległych
ścieżkach (osoby angielskojęzyczne również znajdą coś dla siebie). Uczestnicy
będą mieli pełną dowolność w wyborze paneli, w których chcą uczestniczyć.

Wydarzenie jest przede wszystkim dedykowane

- inżynierom wymagań,
- analitykom biznesowym,
- projektantom,
- członkom zespołów zwinnych
- inżynierom User Experience (UX),
- wszystkich zainteresowanych projektowaniem rozwiązań biznesowych.

Hasłem przewodnim tegorocznej edycji tak jak w latach poprzednich pozostaje
"Request for innovation". Organizatorzy niezmiennie chcą łączyć wiedzę i
doświadczenia z różnych obszarów i dyscyplin, by dzięki nim rozszerzać
kompetencje i możliwości analityków. Na wiele sposobów aktywnie zachęcą się
uczestników wydarzenia do zadawania pytań, dyskusji i zejścia z utartych ścieżek
w kierunku szukania możliwości alternatywnych. Osoby, które czują się częścią
wyżej opisanej społeczności lub chcą do niej dołączyć powinny czuć się
zaproszone na konferencję reQuest.

Dołącz do nas i razem z nami zmieniaj branżę IT!

Techwriter.pl jako partner medialny wydarzenia przyłącza się do zaproszenia
Organizatora i również zaprasza do udziału w konferencji!

Szczegóły związane z wydarzeniem (tj. agenda, cennik i wiele innych ciekawych
informacji) znajdziecie pod adresem [2019.request.pl](https://2019.request.pl/)
oraz na
[funpage'u konferencji na FB](https://www.facebook.com/reQuestConference/).
