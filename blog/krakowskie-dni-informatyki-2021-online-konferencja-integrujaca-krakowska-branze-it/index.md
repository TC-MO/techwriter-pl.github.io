---
title:
  "Krakowskie Dni Informatyki 2021 (online) - konferencja integrująca krakowską
  branżę IT"
date: "2021-11-18"
tags:
  - "news"
  - "z-kraju"
  - "kariera"
  - "konferencje"
  - "praca"
  - "technologie"
coverImage: "kdi_2021.png"
---

Już wkrótce odbędzie się kolejna konferencja dla osób związanych z branżą IT.
Mowa o Krakowskich Dniach Informatyki 2021. Szczegóły poniżej.

### O konferencji

[Krakowskie Dni Informatyki](https://kdi.org.pl/) to, według organizatorów,
największe wydarzenie poświęcone krakowskiej branży IT.

Konferencja ma na celu spotkanie społeczności, podczas którego uczestnicy
poznają nowe trendy rozwijające się w branży IT. Organizatorzy zapewniają, że na
wydarzeniu zapewniony jest najwyższy poziom wykładów prowadzonych przez
prelegentów z wiodących firm IT. Podczas konferencji na swoim wirtualnych
stoiskach zaprezentują się jedynie uznane i innowacyjne firmy informatyczne,
których obecność zwiększa rangę wydarzenia.

W trakcie trwania konferencji odbędą się także Krakowskie Targi Pracy IT, na
których uczestnicy interaktywnie nawiążą kontakt z firmami.

### Dla kogo

Konferencja skierowana jest do wszystkich osób zainteresowanych branżą IT. W
centrum zainteresowania są szczególnie: architekci oprogramowania, osoby z
różnych szczebli kariery w IT (głównie seniorzy, midzi, juniorzy), a także
studenci informatyki.

### Kiedy

Wydarzenie będzie miało formę **w pełni online** i odbędzie się w dniach **1-2
grudnia 2021 roku**.

### Cena

Konferencja jest bezpłatna, wymaga jednak rejestracji. Szczegóły znajdziecie
[tutaj](https://app.evenea.pl/event/kdi2021/).

### Program konferencji

W trakcie dwóch dni konferencji zostało zaplanowanych 20 prelekcji oraz 2
warsztaty techniczne. Odbędą się one w 6 ścieżkach tematycznych:

- Java Script,
- Java,
- Machine Learning / AI / Big Data,
- Technologie Microsoft,
- Cloud,
- QA / Test.

Na [stronie konferencji](https://kdi.org.pl/) znajdziecie zarówno szczegółową
agendę oraz listę prelegentów.

### Dlaczego warto wziąć udział?

Jak już zostało wspomniane wyżej, jest to największe wydarzenie zrzeszające
pracowników krakowskiej branży IT. Udział w konferencji daje dostęp do wielu
bezpłatnych prezentacji poprowadzonych przez wybitnych prelegentów. Dodatkowo
organizatorzy chętnie pomogą w uzyskaniu delegacji służbowej oraz zwolnienia z
zajęć na uczelni. Udział w wydarzeniu to także możliwość wzięcia udziału w
Wirtualnych Targach IT, co daje dostęp do ogromnej bazy ofert pracy, na które
można bezpośrednio aplikować.

W imieniu organizatorów serdecznie zapraszamy i życzymy dobrych wrażeń.
