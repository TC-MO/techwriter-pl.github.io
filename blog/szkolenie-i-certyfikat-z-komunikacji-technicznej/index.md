---
title: "Szkolenie i certyfikat z komunikacji technicznej"
date: "2015-08-11"
categories:
  - "news"
  - "z-kraju"
tags:
  - "szkolenia"
coverImage: "itcqf_logo_black-e1442054514270.jpg"
---

Chciałoby się powiedzieć: NARESZCIE! Przez wieeeele lat Technical Writerzy w Polsce nie mieli dostępu do żadnych specjalistycznych szkoleń, certyfikatów czy konferencji. Od kilku lat mamy już swoją konferencję - [soap!](http://soapconf.com/) A teraz, w końcu, przyszedł czas na przygotowane specjalnie dla nas szkolenia.

Jest nam niezmiernie miło poinformować, że firma [ITtraining](http://ittraining.pl/) zorganizuje pierwsze szkolenia i egzaminy z certyfikacji International Technical Communication Qualifications Foundation (ITCQF®), dedykowanej specjalistom od dokumentacji technicznej.

Pierwsze szkolenia przygotowujące do egzaminu _Certified Technical Communication Professional_ zaplanowane są na **10-11 września** oraz **24-25 września**, ale od organizatorów wiemy, że miejsca pozostały już tylko na drugi termin.

[Tutaj znajdziecie dokładne informacje na temat samego szkolenia.](http://ittraining.pl/szkolenia/wytworzyc_system/komunikacja_techniczna_i_tworzenie_dokumentacji_oprogramowania)

Czym jest ITCQF? Według organizatorów szkoleń i egzaminów:

> _International Technical Communication Qualifications Foundation_ (ITCQF®) to kompleksowy program certyfikacji z zakresu komunikacji technicznej, opracowany we współpracy z uznanymi ekspertami techcomm oraz w oparciu o istniejące normy międzynarodowe. Program ma na celu ułatwienie procesu uczenia się dla początkujących, jak również uzupełnienie i organizację wiedzy już doświadczonych specjalistów techcomm. ITCQF® zapewnia możliwość ujednolicenia terminologii, procesów i najlepszych praktyk stosowanych przez profesjonalistów na całym świecie w różnych organizacjach.



Ale ponieważ najlepiej sprawdzić u źródła, skontaktowaliśmy się z twórcami tej organizacji, odwiedziliśmy też stronę internetową [itcqf.org](http://itcqf.org/),  i... musimy przyznać, że przypadła nam do gustu. Nie jest to może najbardziej rozpoznawalny certyfikat na świecie, ale w naszych warunkach praktycznie jedyny możliwy do zdobycia. Dodatkowo, widać, że twórcy nie zamierzają poprzestać na poziomie Foundation i już teraz planują kolejne, bardziej wyspecjalizowane szkolenia dla Technical Writerów, skupione już na konkretnych częściach naszej profesji, np. zarządzanie, tłumaczenia, Agile, automatyzacja, DITA...

![wykres](images/wykres1.png)

Redakcja techwriter.pl już zarezerwowała sobie miejsca na pierwszych sesjach szkoleniowych. Na pewno zdamy Wam szczegółową relację!

A dla tych, którzy doczytali do końca - prezent:

Wszyscy którzy zdecydują się na udział w szkoleniu organizowanym przez ITTraining i podczas rejestracji powołają się na nasz portal otrzymają **20% zniżki**.

Ale później muszą podzielić się z nami wrażeniami - w komentarzach, mailem lub na FB :).

Pamiętajcie też, że zawsze możecie poprosić swojego pracodawcę o sfinansowanie takiego szkolenia, w całości lub części - po co przepłacać ;)
