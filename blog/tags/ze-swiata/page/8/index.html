<!doctype html>
<html lang="pl" dir="ltr" class="blog-wrapper blog-tags-post-list-page plugin-blog plugin-id-default">
<head>
<meta charset="UTF-8">
<meta name="generator" content="Docusaurus v2.4.1">
<title data-rh="true">113 postów z tagiem &quot;ze-swiata&quot; | techwriter.pl</title><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://techwriter.pl/img/techwriter-social-card.png"><meta data-rh="true" name="twitter:image" content="https://techwriter.pl/img/techwriter-social-card.png"><meta data-rh="true" property="og:url" content="https://techwriter.pl/blog/tags/ze-swiata/page/8"><meta data-rh="true" name="docusaurus_locale" content="pl"><meta data-rh="true" name="docsearch:language" content="pl"><meta data-rh="true" property="og:title" content="113 postów z tagiem &quot;ze-swiata&quot; | techwriter.pl"><meta data-rh="true" name="docusaurus_tag" content="blog_tags_posts"><meta data-rh="true" name="docsearch:docusaurus_tag" content="blog_tags_posts"><link data-rh="true" rel="icon" href="/img/favicon.ico"><link data-rh="true" rel="canonical" href="https://techwriter.pl/blog/tags/ze-swiata/page/8"><link data-rh="true" rel="alternate" href="https://techwriter.pl/blog/tags/ze-swiata/page/8" hreflang="pl"><link data-rh="true" rel="alternate" href="https://techwriter.pl/blog/tags/ze-swiata/page/8" hreflang="x-default"><link rel="alternate" type="application/rss+xml" href="/blog/rss.xml" title="techwriter.pl RSS Feed">
<link rel="alternate" type="application/atom+xml" href="/blog/atom.xml" title="techwriter.pl Atom Feed"><link rel="stylesheet" href="/assets/css/styles.c4a06423.css">
<link rel="preload" href="/assets/js/runtime~main.ac0917e2.js" as="script">
<link rel="preload" href="/assets/js/main.fd699d73.js" as="script">
</head>
<body class="navigation-with-keyboard">
<script>!function(){function t(t){document.documentElement.setAttribute("data-theme",t)}var e=function(){var t=null;try{t=new URLSearchParams(window.location.search).get("docusaurus-theme")}catch(t){}return t}()||function(){var t=null;try{t=localStorage.getItem("theme")}catch(t){}return t}();t(null!==e?e:"light")}()</script><div id="__docusaurus">
<div role="region" aria-label="Przejdź do głównej zawartości"><a class="skipToContent_fXgn" href="#__docusaurus_skipToContent_fallback">Przejdź do głównej zawartości</a></div><nav aria-label="Main" class="navbar navbar--fixed-top"><div class="navbar__inner"><div class="navbar__items"><button aria-label="Przełączanie panelu nawigacyjnego" aria-expanded="false" class="navbar__toggle clean-btn" type="button"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/"><div class="navbar__logo"><img src="/img/logo-square.png" alt="logo techwriter.pl" class="themedImage_ToTc themedImage--light_HNdA"><img src="/img/logo-square.png" alt="logo techwriter.pl" class="themedImage_ToTc themedImage--dark_i4oU"></div><b class="navbar__title text--truncate">techwriter.pl</b></a></div><div class="navbar__items navbar__items--right"><a class="navbar__item navbar__link" href="/blog/tags/warsztat">Wiedza</a><a class="navbar__item navbar__link" href="/blog/tags/news">Wydarzenia</a><a class="navbar__item navbar__link" href="/blog/tags/praca">Praca</a><div class="searchBox_ZlJk"></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="main-wrapper mainWrapper_z2l0"><div class="container margin-vert--lg"><div class="row"><aside class="col col--3"><nav class="sidebar_re4s thin-scrollbar" aria-label="Nawigacja po najnowszych postach na blogu"><div class="sidebarItemTitle_pO2u margin-bottom--md">Recent posts</div><ul class="sidebarItemList_Yudw clean-list"><li class="sidebarItem__DBe"><a class="sidebarItemLink_mo7H" href="/blog/jesienna-edycja-api-the-docs-virtual-2023-zapowiedz">JESIENNA EDYCJA API THE DOCS VIRTUAL 2023 - ZAPOWIEDŹ</a></li><li class="sidebarItem__DBe"><a class="sidebarItemLink_mo7H" href="/blog/oferta-pracy-technical-writer-handsontable-zdalnie-hybrydowo-lub-stacjonarnie-gdynia">OFERTA PRACY: TECHNICAL WRITER (Handsontable) – ZDALNIE, HYBRYDOWO LUB STACJONARNIE (GDYNIA)</a></li><li class="sidebarItem__DBe"><a class="sidebarItemLink_mo7H" href="/blog/meetcontent-krakow-czerwiec-2023-relacja">MEETCONTENT KRAKÓW – CZERWIEC 2023 – RELACJA</a></li><li class="sidebarItem__DBe"><a class="sidebarItemLink_mo7H" href="/blog/relacja-z-tegorocznej-konferencji-soap-2023">Relacja z tegorocznej konferencji soap 2023!</a></li><li class="sidebarItem__DBe"><a class="sidebarItemLink_mo7H" href="/blog/konferencja-tlumaczy-2023-juz-we-wrzesniu">Konferencja Tłumaczy 2023 już we wrześniu</a></li></ul></nav></aside><main class="col col--7" itemscope="" itemtype="http://schema.org/Blog"><header class="margin-bottom--xl"><h1>113 postów z tagiem &quot;ze-swiata&quot;</h1><a href="/blog/tags">Wyświetl wszystkie tagi</a></header><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/write-the-docs-europe-2016-relacja">Write the Docs Europe 2016 - relacja</a></h2><div class="container_mt6G margin-vert--md"><time datetime="2016-10-04T00:00:00.000Z" itemprop="datePublished">4 października 2016</time> · <!-- -->16 min aby przeczytać</div></header><div class="markdown" itemprop="articleBody"><p>W tym roku mieliśmy zaszczyt być patronem medialnym europejskiej edycji
konferencji <a href="http://www.writethedocs.org/conf/eu/2016/" target="_blank" rel="noopener noreferrer">Write the Docs</a>, która
odbyła się w Pradze w dniach 18-20 września. Zapraszamy na naszą relację z tego
wydarzenia.</p><h2 class="anchor anchorWithStickyNavbar_LWe7" id="zwiedzanie-i-pisanie-niedziela">Zwiedzanie i pisanie (niedziela)<a href="#zwiedzanie-i-pisanie-niedziela" class="hash-link" aria-label="Bezpośredni link do Zwiedzanie i pisanie (niedziela)" title="Bezpośredni link do Zwiedzanie i pisanie (niedziela)">​</a></h2><p>Klimat konferencji to nie tylko prelekcje, networking i przyjęcia. To także samo
miasto, w którym konferencja się odbywa, dlatego nasz pobyt w Pradze
rozpoczęliśmy od zapoznania się z jej urokami. Na miejsce przybyliśmy wcześnie
rano w niedzielę, ale pomimo zmęczenia podróżą wyruszyliśmy na poszukiwanie
najważniejszych atrakcji turystycznych.</p><p>Podczas gdy my odhaczaliśymy kolejne punkty wycieczki, takie jak Most Karola czy
Pražský Hrad, oraz kolejne kufle dobrego czeskiego piwa, w Autoklubie ok. 100
uczestników konferencji dzielnie pracowało nad projektami w ramach Writing Day.</p><p><a href="https://twitter.com/adriennefriend/status/777434765850972160" target="_blank" rel="noopener noreferrer">https://twitter.com/adriennefriend/status/777434765850972160</a></p><p>Nie jesteśmy w stanie zweryfikować ile tak naprawdę treści powstało podczas tych
warsztatów, ale wiemy na pewno, że uczestnicy dobrze się bawili wymieniając się
doświadczeniami.</p><p><a href="https://twitter.com/kmdk/status/777489740853641217" target="_blank" rel="noopener noreferrer">https://twitter.com/kmdk/status/777489740853641217</a></p><p>Warsztaty zakończyły się przyjęciem powitalnym, podczas którego wszyscy mieli
okazję lepiej się poznać.</p><p><a href="https://twitter.com/writethedocs/status/777528737462153216" target="_blank" rel="noopener noreferrer">https://twitter.com/writethedocs/status/777528737462153216</a></p><h2 class="anchor anchorWithStickyNavbar_LWe7" id="pierwszy-dzień-prezentacji-poniedziałek">Pierwszy dzień prezentacji (poniedziałek)<a href="#pierwszy-dzień-prezentacji-poniedziałek" class="hash-link" aria-label="Bezpośredni link do Pierwszy dzień prezentacji (poniedziałek)" title="Bezpośredni link do Pierwszy dzień prezentacji (poniedziałek)">​</a></h2><p>Pierwszy dzień konferencji otworzyła przewodnicząca społeczności Write Docs,
<a href="https://ep2016.europython.eu/conference/p/mikey-ariel" target="_blank" rel="noopener noreferrer"><strong>Mikey Ariel</strong></a>
przybliżając nam w swojej powitalnej prezentacji profile zawodowe uczestników
tegorocznej edycji konferencji, wśród których byli m.in. dokumentaliści,
programiści i pracownicy wsparcia technicznego. Okazało się, że dla większości z
nich był to pierwszy udział w konferencji Write the Docs. Dowiedzieliśmy się, że
w tym roku była to trzecia odsłona europejskiej edycji konferencji, w której
wzięło udział 230 osób. Jest to spory postęp w stosunku do poprzednich lat, w
których ta liczba kształtowała się na poziomie 100 osób w 2014 i 150 osób
w 2015. Mikey przedstawiła również hasło przewodnie konferencji, które brzmiało:
&quot;Docs or it didn&#x27;t happen!&quot;. Nie ukrywamy, że bardzo przypadło nam do gustu 😊</p><p><a href="https://twitter.com/skarpediem/status/777785372432535553" target="_blank" rel="noopener noreferrer">https://twitter.com/skarpediem/status/777785372432535553</a></p><p>Po przedstawieniu organizatorów i sponsorów przyszedł czas na prelegentów. W
trakcie pierwszego dnia uczestnicy mieli okazję wysłuchać 9 prezentacji.
Przedstawiamy skrót wybranych przez nas pozycji.</p><h3 class="anchor anchorWithStickyNavbar_LWe7" id="rugby-i-dokumentacja">Rugby i dokumentacja<a href="#rugby-i-dokumentacja" class="hash-link" aria-label="Bezpośredni link do Rugby i dokumentacja" title="Bezpośredni link do Rugby i dokumentacja">​</a></h3><p><strong>Paul Adams</strong> w trakcie swojej prezentacji
<a href="http://www.writethedocs.org/conf/eu/2016/speakers/#speaker-eu-2016-paul-adams" target="_blank" rel="noopener noreferrer">Postulating The Backlog Laxative</a>
pokazał jak może działać współpraca między inżynierami i Tech Writerami. Kiedy
zwiększa się skala działania firmy pojawia się pytanie jak dopasować do tego
dokumentację. Firmy próbują odpowiedzieć na nie na różne sposoby. Część  z
nich nie robi w ogóle dokumentacji. Inne próbują dołączyć Tech Writerów do
zespołów inżynierskich. To daje dokumentalistom możliwość bycia na bieżąco z tym
co się dzieje, jednak rzadko kiedy są oni na tyle wszechstronni, by wpisać się w
agilowe założenie, które mówi, że każdy członek zespołu może wykonać dowolne
zadanie - Tech Writer ma swoje zadania, reszta zespołu swoje. Dodatkowo może
okazać się, że Tech Writer nie nadąża za resztą zespołu i pracuje nad czymś, co
jego koledzy programiści skończyli dwa tygodnie wcześniej. W takim razie jakie
jest dobre rozwiązanie? Paul zaproponował, żeby zapomnieć o scrumie znanym z
Agile i pomyśleć o scrumie takim jak w rugby, w którym istnieje podział na
podzespoły. Tech Writer nie jest inżynierem i to jest jak najbardziej w
porządku. Trzeba stworzyć osobny zespół Tech Writerów i oddzielić zadania
dokumentacyjne od zadań inżynierskich. Taki właśnie styl pracy przyjęto w
firmie, w której pracuje Paul. Inżynierowie tworzą pierwszy szkic dokumentacji i
potem przekazują go Tech Writerom do obróbki, dzięki czemu można zamknąć proces
inżynierski bez czekania na dokumentację. Jest to ciekawe podejście do tematu,
nad którym można się zastanowić. Jednak należy pamiętać, że każda firma rządzi
się swoimi prawami i nie zawsze to co zadziałało w jednej, sprawdzi się w innej.</p><p><a href="https://twitter.com/MChabowski/status/777789648303251456" target="_blank" rel="noopener noreferrer">https://twitter.com/MChabowski/status/777789648303251456</a></p><h3 class="anchor anchorWithStickyNavbar_LWe7" id="potrzeba-ciągłego-doskonalenia">Potrzeba ciągłego doskonalenia<a href="#potrzeba-ciągłego-doskonalenia" class="hash-link" aria-label="Bezpośredni link do Potrzeba ciągłego doskonalenia" title="Bezpośredni link do Potrzeba ciągłego doskonalenia">​</a></h3><p><strong>István Zoltán Szabó</strong>, znany również jako Steve, w swojej prezentacji
<a href="http://www.writethedocs.org/conf/eu/2016/speakers/#speaker-eu-2016-istvan-zoltan-szabo" target="_blank" rel="noopener noreferrer">Writing as a non-native speaker</a>
opowiadał o wyzwaniach  jakim stawia czoło pracując w języku angielskim, który
nie jest jego językiem ojczystym. Prowadzący stwierdził, że język jest
najpotężniejszym narzędziem jakie stworzyła natura, dlatego ważne jest, żeby
poszerzać swój zasób słownictwa. Jedną z najbardziej dla niego frustrujących
rzeczy jest to, że nie umie czasami po angielsku wytłumaczyć jakiejś koncepcji,
którą jest w stanie bez problemu wyjaśnić po węgiersku. Oprócz wzbogacania
słownictwa, musimy pracować nad tym, żeby informacje, które przekazujemy były
prostsze i nie zawierały zbędnych elementów. Najlepiej oddaje to myśl Blaise&#x27;a
Pascala - &quot;Gdybym miał więcej czasu, napisałbym krótszy list&quot;. Poza poziomem
złożoności informacji istnieje także problem błędów tłumaczeniowych wynikających
z różnic pomiędzy językiem angielskim i innymi językami. Steve przytoczył kilka
przykładów, które pokazywały popularne błędy w tłumaczeniu zdań węgierskich,
czeskich i chińskich na angielski. Kolejnym punktem prezentacji były porady w
jaki sposób przezwyciężać swoje ograniczenia. Najbardziej w głowie utkwiło nam:
&quot;Write drunk, edit sober&quot; 😊 A tak poważnie, to na przykład proces pisania można
rozbić na kilka etapów. Na początku tworzymy strukturę, nie zwracamy uwagi na
gramatykę, tylko skupiamy się na samym pisaniu. Następnie zostawiamy tekst na
jakiś czas. Kiedy do niego wrócimy, poprawiamy wszelkie błędy i niedociągnięcia.
Dobrą praktyką jest też przeczytanie tekstu na głos. Po skończonej edycji,
wysyłamy tekst do edytora. Oprócz tego Steve rekomendował oglądanie seriali,
ponieważ dzięki temu można nauczyć się aktualnego, żywego języka oraz zapoznać
się z popkulturą, która wdziera się w różne dziedziny życia. Poznanie jej pomaga
zrozumieć rzeczywistość. Dobrym pomysłem jest również znalezienie sobie mentora,
który ma większe doświadczenie i będzie nas chciał poprowadzić, prowadzenie
pamiętnika czy czytanie blogów. Była to bardzo solidnie przygotowana
prezentacja. Widać było, że prowadzący włożył w nią sporo wysiłku i serca,
dzięki czemu jego wystąpienie stało na wysokim poziomie.</p><p><a href="https://twitter.com/DaveDri/status/777801845733548032" target="_blank" rel="noopener noreferrer">https://twitter.com/DaveDri/status/777801845733548032</a></p><h3 class="anchor anchorWithStickyNavbar_LWe7" id="dokumentacja-tylko-dla-twardzieli">Dokumentacja tylko dla twardzieli<a href="#dokumentacja-tylko-dla-twardzieli" class="hash-link" aria-label="Bezpośredni link do Dokumentacja tylko dla twardzieli" title="Bezpośredni link do Dokumentacja tylko dla twardzieli">​</a></h3><p>Kolejnym ciekawym wystąpieniem pierwszego dnia była
prezentacja <a href="http://www.writethedocs.org/conf/eu/2016/speakers/#speaker-eu-2016-joan-wendt" target="_blank" rel="noopener noreferrer">Operations Technical Writing for Data Centers</a>
poprowadzona przez <strong>Joan Wendt</strong>, która tworzy dokumentację do sprzętu
używanego w centrach danych Google. Jej zadaniem jest dostarczanie informacji o
tym jak instalować i konfigurować routery, serwery, jak odpowiednio poprowadzić
wiązki kablowe oraz jak działają systemy zasilania i chłodzenia wspomagające
główny sprzęt. W tym celu musi współpracować z inżynierami w centrach danych i
robić sporo zdjęć sprzętu. Proces tworzenia dokumentacji obejmuje takie kroki
jak: spotkania projektowe z inżynierami, praca w laboratorium w celu zrobienia
zdjęć prototypu, odwiedzenie pierwszej wersji centrum danych, stworzenie szkicu,
a następnie powrót do centrum w celu przetestowania dokumentacji. Po testach
publikowana jest wersja produkcyjna dokumentacji.</p><p>Prowadząca pokazała nam kilka próbek dokumentacji jaką tworzy. Czasami z pozoru
proste rzeczy, jak wiązka kabli, wymagają rozbudowanego opisu, bo np. ich
instalacja wymaga wykonania 19 kroków w trzech osobnych procedurach. W
większości przypadków dokumenty zawierają procedury z krokami oraz dużo dobrych
praktyk i porad. Język stosowany w nich jest tak zwięzły, że Tech Writerzy
pomijają nawet przedimki określone i nieokreślone. Nie skupiają się zbytnio na
formatowaniu, a zamiast zrzutów ekranu robią zdjęcia - duże ilości zdjęć z
różnych perspektyw, przez co inżynierowie muszą powtarzać procesy montażu, żeby
każdy krok został uwieczniony. Praca z takim rodzajem dokumentacji niesie ze
sobą sporo wyzwań. Zamiast wygodnej sukienki i szpilek trzeba nosić buty
robotnicze, kask, odblaskową kamizelkę, okulary, uprząż, a nawet zatyczki do
uszu. Ponadto trzeba przywiązywać dużą wagę do szczegółów, ponieważ projekty
kosztują miliony i źle napisana instrukcja może mieć duże konsekwencje finansowe
albo może spowodować, że ktoś ulegnie wypadkowi. Taki rodzaj pracy jest
wymagający fizycznie i wiąże się też z częstymi wyjazdami służbowymi. Jednak
można mieć satysfakcję z tego, że tajemna wiedza inżynierów zostaje przez nas
przelana na papier, przez co pewne procedury zostają ustandaryzowane. Dla osób,
które na co dzień opisują oprogramowanie w komfortowym, klimatyzowanym
pomieszczeniu, taki tryb pracy może zakrawać na science fiction. Jak widać,
pisanie dokumentacji to nie zawsze kawka i laptop w zaciszu własnego biurka 😉</p><h3 class="anchor anchorWithStickyNavbar_LWe7" id="jeden-zrzut-ekranu-jest-wart-więcej-niż-tysiąc-słów">Jeden zrzut ekranu jest wart więcej niż tysiąc słów<a href="#jeden-zrzut-ekranu-jest-wart-więcej-niż-tysiąc-słów" class="hash-link" aria-label="Bezpośredni link do Jeden zrzut ekranu jest wart więcej niż tysiąc słów" title="Bezpośredni link do Jeden zrzut ekranu jest wart więcej niż tysiąc słów">​</a></h3><p>Pod warunkiem, że jest dobrze zrobiony. Ten temat w swojej krótkiej prezentacji
<a href="http://www.writethedocs.org/conf/eu/2016/speakers/#speaker-eu-2016-swapnil-ogale" target="_blank" rel="noopener noreferrer">When bad screenshots happen to good writers</a>
poruszył <strong>Swapnil Ogale</strong>. Prowadzący porównał naszą chęć posiadania zrzutów
ekranu w dokumentacji do kokainy - nie potrzebujemy jej, może nas zabić, ale
niesamowicie jej pragniemy. Z badań jakie przeprowadził Swapnil wynika, że 86% z
przebadanych Tech Writerów sama robi zrzuty ekranu do dokumentacji. To dobra
wiadomość, ponieważ w większości przypadków to właśnie dokumentaliści mają wpływ
na to jak one wyglądają. Zła wiadomość jednak jest taka, że 60% respondentów na
pytanie czy podręcznik stylu w ich firmie obejmuje dobre praktyki dotyczące
robienia zrzutów ekranu, odpowiedziało przecząco. Często powodem był po prostu
brak istnienia jakiekolwiek podręcznika. Prowadzący pokazał nam jako przestrogę
przykłady źle wykonanych zrzutów ekranu. Były one odzwierciedleniem najczęściej
popełnianych błędów, takich jak za duża ilość kontekstu, brak wskazania sekcji,
o których mówi tekst czy zamazany obraz. Takie niedociągnięcia wynikają z braku
zrozumienia, że dobry zrzut ekranu nie powstaje w kilka sekund, że musi być
przemyślany i dostosowany do treści. Poza tym częstym problemem jest goniący
termin wypuszczenia nowej wersji produktu, przez co zrzuty ekranu robi się
niedbale. Co możemy zrobić, żeby było lepiej? Przede wszystkim trzeba stworzyć
dobre praktyki dotyczące robienia &quot;screenów&quot; i je udostępnić innym. Można też
zmienić narzędzia na lepsze, oferujące więcej możliwości. Warto też zastanowić
się dłużej nad tym jaki cel ma nasz zrzut ekranu. Na koniec prowadzący pokazał
kilka przykładów porządnie wykonanych &quot;screenów&quot;. Były one dobrze docięte,
zastosowane były elementy takie jak dymki z opisami i powiększenia ważnych
fragmentów. Być może prezentacja nie była bardzo odkrywcza, ale znalazło się w
niej sporo praktycznych przykładów. Takie &quot;mięsiste&quot; prezentacje lubimy
najbardziej, bo można z nich wynieść najwięcej wskazówek.</p><p><a href="https://twitter.com/kmdk/status/777870861634248704" target="_blank" rel="noopener noreferrer">https://twitter.com/kmdk/status/777870861634248704</a></p><h2 class="anchor anchorWithStickyNavbar_LWe7" id="wieczorne-rozmowy-niekontrolowane">Wieczorne rozmowy niekontrolowane<a href="#wieczorne-rozmowy-niekontrolowane" class="hash-link" aria-label="Bezpośredni link do Wieczorne rozmowy niekontrolowane" title="Bezpośredni link do Wieczorne rozmowy niekontrolowane">​</a></h2><p>Jak wiadomo nie samą treścią Tech Writer żyje, dlatego organizatorzy po
skończonych prezentacjach zaprosili uczestników do klubu Lávka, w którym
odbywała się zeszłoroczna edycja konferencji. Miejsce bardzo klimatyczne,
zlokalizowane w sąsiedztwie Mostu Karola. Niestety, pogoda nie dopisała, więc
nie za bardzo można było korzystać z uroków dostępnego tarasu. Jednak pomimo
chłodu i opadów, atmosfera w środku nastrajała pozytywnie i zachęcała do
nawiązywania nowych znajomości oraz wymiany doświadczeń i wizytówek przy
niejednym kuflu dobrego, czeskiego piwa.</p><h2 class="anchor anchorWithStickyNavbar_LWe7" id="drugi-dzień-prezentacji-wtorek">Drugi dzień prezentacji (wtorek)<a href="#drugi-dzień-prezentacji-wtorek" class="hash-link" aria-label="Bezpośredni link do Drugi dzień prezentacji (wtorek)" title="Bezpośredni link do Drugi dzień prezentacji (wtorek)">​</a></h2><p>Drugiego dnia na scenie pojawiło się 10 prelegentów. Poniżej przedstawiamy
wybrane prezentacje.</p><h3 class="anchor anchorWithStickyNavbar_LWe7" id="jakość-jakości-nierówna">Jakość jakości nierówna<a href="#jakość-jakości-nierówna" class="hash-link" aria-label="Bezpośredni link do Jakość jakości nierówna" title="Bezpośredni link do Jakość jakości nierówna">​</a></h3><p>Temat jakości dokumentacji został poruszony przez <strong>Rionę MacNamara</strong> podczas
prezentacji
<a href="http://www.writethedocs.org/conf/eu/2016/speakers/#speaker-eu-2016-riona-macnamara" target="_blank" rel="noopener noreferrer">As Good As It Gets: Why Better Trumps Best</a>.
Ulubionym pytaniem prowadzącej, które zadaje podczas rozmowy kwalifikacyjnej
jest: &quot;Skąd wiesz, że Twoja dokumentacja jest dobra?&quot;. Odpowiedzi są tak różne
jak sami kandydaci. To wskazuje na brak ugruntowanych standardów świadczących o
jakości dokumentacji. Dlatego istnieje potrzeba stworzenia wytycznych, którymi
będzie można się kierować oceniając jakość. Riona przedstawiła dwa aspekty
jakości dokumentacji - strukturalny i funkcjonalny. Pierwszy z nich jest łatwy
do sprawdzenia, ponieważ odnosi się do tego w jaki sposób jest napisany
dokument - czy nie zawiera błędów, czy jest zgodny z podręcznikiem stylu oraz
czy łatwo się po nim poruszać. Drugi z nich odnosi się do efektywności
dokumentu, czyli tego czy spełnia on swoje zadanie i czy pozwala użytkownikom
osiągnąć ich cele. Żebyśmy lepiej mogli poczuć różnicę między tymi dwoma typami
jakości, prowadząca pokazała nam krótki filmik, który był dobrze zmontowany,
ciekawy, ale nie spełniał swojego celu. Ogólna zasada jest taka, że jakość
funkcjonalna może opierać się na jakości strukturalnej, ale jakość funkcjonalna
jest ważniejsza. Przez to dokument, który ma wysoką jakość strukturalną, ale
niską jakość funkcjonalną jest ogólnie słabej jakości. Dlatego przede wszystkim
powinniśmy się skupić na zapewnieniu jakości funkcjonalnej naszej dokumentacji,
dzięki czemu będzie ona przydatna dla użytkowników. Zapewne idee przedstawione w
tej prezentacji nie są Wam obce, ale teraz przynajmniej nasza wiedza jest
bardziej uporządkowana i wiemy jak nazywać rzeczy po imieniu.</p><p><a href="https://twitter.com/PeterRylands/status/778142098566553600" target="_blank" rel="noopener noreferrer">https://twitter.com/PeterRylands/status/778142098566553600</a></p><h3 class="anchor anchorWithStickyNavbar_LWe7" id="w-pogoni-za-releasem">W pogoni za releasem<a href="#w-pogoni-za-releasem" class="hash-link" aria-label="Bezpośredni link do W pogoni za releasem" title="Bezpośredni link do W pogoni za releasem">​</a></h3><p><strong>Rachel Whitton</strong> podczas wystąpienia
<a href="http://www.writethedocs.org/conf/eu/2016/speakers/#speaker-eu-2016-rachel-whitton" target="_blank" rel="noopener noreferrer">Delivering High-Velocity Docs that Keep Pace with Rapid Release Cycles</a>
opowiedziała w jaki sposób można sprawić, by dokumentacja nadążała za rozwojem
produktu, używając przykładu ze swojej firmy. Na początku dokumentacja nie była
dostarczana regularnie. Zespół miał dobre chęci, ale proces jej tworzenia nie
był zgrany z procesem tworzenia oprogramowania, przez co dokumentacja powstawała
zawsze za późno. Żeby zmienić ten stan rzeczy, firma zdecydowała się na pewne
zmiany. Jedną z nich było publiczne dokumentowanie przyszłych funkcji oraz
dopuszczenie osób spoza firmy do procesu tworzenia dokumentacji. Dzięki temu
uzyskano bazę testerów, dzielących się swoimi opiniami. Kolejnym krokiem było
uproszczenie procesu recenzowania treści poprzez takie ustawienie priorytetów,
by skupić się tylko na najpopularniejszych scenariuszach użycia produktu.
Następnie zintegrowano GitHuba ze Slackiem, co pozwoliło usprawnić komunikowanie
zmian. Obecnie eksperci dostają powiadomienie z linkiem, który klikają, żeby
wyświetlić odpowiedni kod. Następnie przyszła pora by zautomatyzować pewne
procesy, dzięki czemu dokumentacja jest sprawdzana, np. pod kątem
niedziałających linków, po czym publikowana w odpowiednim miejscu. Tutaj warto
wspomnieć o jednej rzeczy. Przed rozpoczęciem prac nad automatyzacją, warto
przyjrzeć się narzędziom, które już są wykorzystywane w firmie. Jest szansa, że
istnieje jakieś gotowe rozwiązanie, które będzie można przenieść na grunt
dokumentacyjny. Wszystkie opisane powyżej działania pozwoliły na usprawnienie
procesu dostarczania dokumentacji. Może będzie to dla Was inspiracja.</p><p><a href="https://twitter.com/amybeukenex/status/778176865316040705" target="_blank" rel="noopener noreferrer">https://twitter.com/amybeukenex/status/778176865316040705</a></p><h3 class="anchor anchorWithStickyNavbar_LWe7" id="dokumentacja-i-wsparcie-klienta-dwa-bratanki">Dokumentacja i wsparcie klienta dwa bratanki<a href="#dokumentacja-i-wsparcie-klienta-dwa-bratanki" class="hash-link" aria-label="Bezpośredni link do Dokumentacja i wsparcie klienta dwa bratanki" title="Bezpośredni link do Dokumentacja i wsparcie klienta dwa bratanki">​</a></h3><p><strong>Sarah Chambers</strong> w swojej prezentacji
<a href="http://www.writethedocs.org/conf/eu/2016/speakers/#speaker-eu-2016-sarah-chambers" target="_blank" rel="noopener noreferrer">Documentarians and Support: Work Better Together</a>
mówiła o mocy płynącej z połączenia sił działu dokumentacji i wsparcia klienta.
Tech Writerzy mogą się wiele dowiedzieć od swoich kolegów z działu supportu,
ponieważ to oni rozmawiają codziennie z klientami i znają ich potrzeby. W
trakcie swojej pracy zbierają sporą ilość danych, które pozwalają na
stwierdzenie w jaki sposób klienci korzystają z produktu oraz pomagają ustalić
&quot;wskaźnik samoobsługi&quot; (self-service ratio), czyli jak często użytkownicy sami
rozwiązują problemy korzystając z dostępnej dokumentacji. Wskaźnik ten można
obliczyć na podstawie liczby wyświetleń dokumentu podzielonej przez liczbę
zgłoszonych problemów. Jeśli dokument jest przydatny, liczba problemów powinna
maleć. Za punkt odniesienia powinniśmy przyjąć 12 wyświetleń na 1 zgłoszony
problem. Sarah pokazała również w jaki sposób w jej firmie zbierane są dane.
Zgłaszane problemy są przypisywane do jednej z trzech kategorii: porada (howto),
problem (bug), opinia (feedback). Dzięki temu są w stanie określić na co
pracownicy wsparcia klienta przeznaczają najwięcej czasu. Oprócz tego prowadzą
statystyki, które dokumenty mają najwyższy &quot;wskaźnik samoobsługi&quot;. Głównym
przekazem prezentacji była zachęta do działania osób odpowiedzialnych za
dokumentację i wsparcie klienta we wspólnym celu. Niby wszyscy o tym wiemy, ale
w praktyce rzadko tak się dzieje. Może czas to zmienić?</p><p><a href="https://twitter.com/amybeukenex/status/778212229091102720" target="_blank" rel="noopener noreferrer">https://twitter.com/amybeukenex/status/778212229091102720</a></p><h3 class="anchor anchorWithStickyNavbar_LWe7" id="czego-pragną-programiści">Czego pragną programiści<a href="#czego-pragną-programiści" class="hash-link" aria-label="Bezpośredni link do Czego pragną programiści" title="Bezpośredni link do Czego pragną programiści">​</a></h3><p>O tym właśnie opowiadał <strong>Michael Meng</strong> w swoim wystąpieniu zatytułowanym
<a href="http://www.writethedocs.org/conf/eu/2016/speakers/#speaker-eu-2016-michael-meng" target="_blank" rel="noopener noreferrer">API documentation: Exploring the information needs of software developers</a>.
Wielu uczestników uznało je za jedno z najlepszych jakie miały miejsce podczas
konferencji. Michael podzielił się z nami wynikami badań, które zostały
przeprowadzone na programistach korzystających z dokumentacji do API. Ich celem
było dowiedzieć się jakich informacji programiści szukają kiedy uczą się nowego
API i próbują wykonać zadania programistyczne. W pierwszej fazie testów, zespół
Michaela przeprowadził rozmowy z dwudziestoma programistami, a następnie
stworzył ankietę, w której wzięło udział kolejnych 110 programistów. W drugiej
fazie testów została przyjęta inna strategia. Zamiast zadawać uczestnikom
pytania, poproszono ich o wykonanie kliku prostych zadań przy użyciu API,
którego nie znali. Następnie zespół badawczy obserwował w jaki sposób
programiści podeszli do swoich zadań, i które fragmenty dokumentacji
dostarczonej wraz API wykorzystali. Okazało się, że główną rzeczą jakiej
programiści w niej szukali były próbki kodu. Pozostałe informacje były przez
nich pomijane. W tym miejscu można by się pokusić o dobrze wszystkim znane
stwierdzenie &quot;i tak tego nikt nie czyta&quot; 😉 Świetna prezentacja wypełniona dużą
ilością przydatnych informacji z dziedziny testowania użyteczności.</p><p><a href="https://twitter.com/baitman/status/778222644349075456" target="_blank" rel="noopener noreferrer">https://twitter.com/baitman/status/778222644349075456</a></p><h2 class="anchor anchorWithStickyNavbar_LWe7" id="szybcy-jak-błyskawica-i-niekonferencyjni">Szybcy jak błyskawica i niekonferencyjni<a href="#szybcy-jak-błyskawica-i-niekonferencyjni" class="hash-link" aria-label="Bezpośredni link do Szybcy jak błyskawica i niekonferencyjni" title="Bezpośredni link do Szybcy jak błyskawica i niekonferencyjni">​</a></h2><p>W poniedziałek i we wtorek po lunchu, scena zamieniała się na 30 minut w swego
rodzaju <a href="https://en.wikipedia.org/wiki/Speakers%27_Corner" target="_blank" rel="noopener noreferrer">Speakers&#x27; Corner</a>.
Każdy mógł mieć swoje 5 minut, dosłownie. Zasada była prosta - kto pierwszy ten
lepszy. Wystarczyło wpisać się odpowiednio wcześnie na listę wywieszoną w holu,
żeby poprowadzić szybką prezentację (lightning talk) na wybrany przez siebie
temat. Chętnych nie brakowało - wolne miejsca rozeszły się bardzo szybko, a ci
którzy za długo się zastanawiali, z nadzieją wpisywali się na listę rezerwowych.
W trakcie dwóch sesji przez scenę przewinęło się naprawdę sporo osób, które
poruszały przeróżne tematy, takie jak
<a href="http://community.algolia.com/docsearch/" target="_blank" rel="noopener noreferrer">darmowy mechanizm wyszukiwania</a>
stworzony przez firmę Algolia, rola sztucznej inteligencji w dokumentacji i
przepowiednie powrotu nowego, mądrzejszego Clippy&#x27;ego, inicjatywa związana z
<a href="https://testthedocs.org/" target="_blank" rel="noopener noreferrer">testowaniem dokumentacji</a> oraz w jaki sposób
powinniśmy opowiadać o tym co robi osoba tworząca dokumentację, żeby nasi
rozmówcy nie pomyśleli, że to najnudniejszy zawód świata. Ponadto mogliśmy się
dowiedzieć o inicjatywie zbudowania społeczności dokumentacyjnej na Ukrainie,
która rozpoczęła się od utworzenia branżowego
<a href="http://informaze.wordpress.com" target="_blank" rel="noopener noreferrer">bloga</a> oraz o organizacjach związanych z
komunikacją techniczną działających w Europie. Nieskromnie wspomnimy, że nasz
portal również został ujęty w tym zestawieniu 😊 Sesje z szybkimi wystąpienami
okazały się bardzo trafionym pomysłem. Zdecydowanie zwiększyły dynamikę
konferencji.</p><p>Organizatorzy zadbali również o uczestników, którzy nie byli w stanie cały dzień
słuchać prezentacji. W poniedziałek i wtorek, w godzinach od 13:00 do 17:00, w
osobnej sali odbywały się sesje w formule niekonferencji (unconference). Były to
luźne spotkania, w których uczestnicy podejmowali dyskusję na temat ustalony
przez organizatora sesji bez wyznaczania konkretnego mówcy, którego słucha
reszta uczestników. Sesje cieszyły się zróżnicowanym powodzeniem, mocno
uzależnionym od prezentacji, które były prowadzone w tym czasie w sali obok.
Była to ciekawa propozycja odskoczni od głównych wydarzeń, jednak czasami
przegrywała z przyciągającym tematem wystąpienia.</p><h2 class="anchor anchorWithStickyNavbar_LWe7" id="garść-ogólnych-spostrzeżeń">Garść ogólnych spostrzeżeń<a href="#garść-ogólnych-spostrzeżeń" class="hash-link" aria-label="Bezpośredni link do Garść ogólnych spostrzeżeń" title="Bezpośredni link do Garść ogólnych spostrzeżeń">​</a></h2><p>W tym roku organizatorzy postanowili umiejscowić konferencję w sali balowej
<a href="http://www.ganimed.cz/" target="_blank" rel="noopener noreferrer">Autoklub České republiky</a>. Według nas był to bardzo
dobry wybór, zarówno pod względem lokalizacji (w pobliżu centrum i dworca
autobusowego) jak i panującego we wnętrzu klimatu. Dodatkowym plusem była także
dbałość o to, żeby uczestnicy mieli nie tylko odpowiednią ilość miejsca, ale
także siły podczas zaplanowanych atrakcji. Rano można było zjeść śniadanie, a w
okolicach południa solidny lunch. Oprócz tego były również przerwy kawowe,
podczas których serwowano przekąski. Wszystko było smaczne i, co najważniejsze,
wliczone w cenę wejściówki.</p><p>Proces rejestracji przebiegł bardzo sprawnie. Oprócz identyfikatora, uczestnicy
dostawali w pakiecie koszulkę konferencyjną. Ciekawostką był zorganizowany na
Twitterze konkurs na najlepiej ozdobiony identyfikator. Zgłoszeń możecie szukać
za pomocą hashtaga
<a href="https://twitter.com/search?q=%23wtdbadge&amp;src=typd" target="_blank" rel="noopener noreferrer">#wtdbadge</a>.</p><p>Warto wspomnieć o tym, że podczas prezentacji organizatorzy dbali o to, żeby
wszystko przebiegało według planu. Ciekawym rozwiązaniem było użycie gongu,
który sygnalizował koniec przerw. Dzięki temu uczestnicy byli bardziej
zdyscyplinowani. Przywodzi to na myśl efekt dzwonka w szkole 😉</p><p>Niestandardowym rozwiązaniem był całkowity brak stoisk firmowych. Prawdopodobnie
formuła konferencji nie przewiduje takiego elementu. Kolejną rzeczą jaką
zauważyliśmy, był brak czasu na pytania po prezentacjach. Być może organizatorzy
stwierdzili, że lepszy efekt można osiągnąć zadając pytania prowadzącemu w
cztery oczy.</p><p>Jedynym uciążliwym niedociągnięciem było połączenie Wi-Fi, które często się
rozłączało. Wiadomo, że głownym celem udziału w konferencji jest słuchanie
wystąpień, jednak porządne łącze podczas takiego wydarzenia to podstawa.</p><h2 class="anchor anchorWithStickyNavbar_LWe7" id="podsumowanie">Podsumowanie<a href="#podsumowanie" class="hash-link" aria-label="Bezpośredni link do Podsumowanie" title="Bezpośredni link do Podsumowanie">​</a></h2><p>Poziom prezentacji był, jak często w przypadku takich imprez, zróżnicowany.
Organizatorzy udostępnili już
<a href="https://www.youtube.com/playlist?list=PLZAeFn6dfHpnN8fXXHwPtPY33aLGGhYLJ" target="_blank" rel="noopener noreferrer">nagrania wystąpień</a>,
dzięki czemu możecie sami ocenić na ile są dla Was przydatne. Pod względem
organizacji nie ma się za bardzo do czego przyczepić, no może poza wspomnianym
wyżej problemem z Wi-Fi 😉 Atmosfera była pozytywna, a networking bardzo udany.
Umiejscowienie konferencji w mieście takim jak Praga było kolejnym powodem, dla
którego warto było wziąć w niej udział. Dla nas ważne było również to, że
mogliśmy spotkać specjalistów z krajów takich jak Węgry czy Rumunia, które,
podobnie jak Polska, są &quot;rynkami wschodzącymi&quot; dla komunikacji technicznej.
Biorąc pod uwagę wszelkie aspekty konferencji, zdecydowanie polecamy to
wydarzenie, zwłaszcza, że stosunek jakości do ceny jest bardzo dobry.</p><p>Na koniec odsyłamy Was do
<a href="https://www.flickr.com/photos/writethedocs/albums/72157674031974295" target="_blank" rel="noopener noreferrer">galerii zdjęć</a>.
Być może będzie to dodatkowa zachęta do wzięcia udziału w przyszłorocznej edycji
Write the Docs. Na tę chwilę nie wiadomo jeszcze gdzie się odbędzie. Różne
miasta są brane pod uwagę, a wśród, jak się dowiedzieliśmy, także Kraków. Jeśli
chcecie trzymać rękę na pulsie to możecie śledzić profil Write the Docs na
<a href="https://twitter.com/writethedocs" target="_blank" rel="noopener noreferrer">Twitterze</a> i dołączyć do ich
<a href="http://slack.writethedocs.org/" target="_blank" rel="noopener noreferrer">kanału Slack</a>.</p><p>P.S. Nie tylko my pokusiliśmy się o podsumowanie Write the Docs Europe 2016.
Relacje innych uczestników w języku angielskim dostępne są
<a href="https://icreatedocs.wordpress.com/2016/09/28/write-the-docs-prague-day-1-summary/" target="_blank" rel="noopener noreferrer">tu</a>,
<a href="https://icreatedocs.wordpress.com/2016/09/29/write-the-docs-prague-day-2-summary/" target="_blank" rel="noopener noreferrer">tu</a>
i jeszcze
<a href="http://meetups.pixelastic.com/2016/09/19/writethedocs-europe-2016/" target="_blank" rel="noopener noreferrer">tu</a>. A
jeśli nadal Wam mało, to możecie dodatkowo zajrzeć do notatek z prezentacji (też
w języku angielskim), które znajdziecie pod
<a href="http://www.winglemeyer.org/technology/2016/09/20/wtd.html/" target="_blank" rel="noopener noreferrer">tym</a> i
<a href="https://docs.google.com/document/d/1Mr0vYuk6yP-OybDTQ_Zs1vBQsg7LxqlweM_oppJZVqw/edit" target="_blank" rel="noopener noreferrer">tym</a>
linkiem.</p><p><a href="https://twitter.com/writethedocs/status/778198596428689408" target="_blank" rel="noopener noreferrer">https://twitter.com/writethedocs/status/778198596428689408</a></p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/ankieta-poll-the-docs">Ankieta Poll the Docs</a></h2><div class="container_mt6G margin-vert--md"><time datetime="2016-09-26T00:00:00.000Z" itemprop="datePublished">26 września 2016</time> · <!-- -->1 min aby przeczytać</div></header><div class="markdown" itemprop="articleBody"><p>Nasz udział w konferencji Write the Docs w Pradze był bardzo udany, o czym
przeczytacie już niebawem. Dziś jednak w imieniu ludzi, których tam spotkaliśmy,
chcemy Was prosić o małą przysługę. Chodzi o wypełnienie krótkiej ankiety o
nazwie &quot;Poll the Docs&quot;, która została przygotowana przez społeczność Write the
Docs. Jej celem jest zdobycie informacji o tym jak pracują specjaliści związani
z branżą komunikacji technicznej, na jakim etapie rozwoju znajduje się obecnie
dokumentacja i jak rysuje się jej przyszłość.</p><p>Wypełnienie ankiety powinno Wam zająć od 10 do 15 minut. Wyniki ankiety posłużą
do stworzenia raportu o obecnym stanie społeczności dokumentacyjnej, który
zostanie zaprezentowany podczas amerykańskiej edycji konferencji Write the Docs
w maju przyszłego roku.</p><p>Trudno jest znaleźć takie raporty dotyczące naszej branży, dlatego zachęcamy do
wzięcia udziału w tym przedsięwzięciu. Im nas więcej, tym lepszy będzie efekt.
Link do ankiety znajdziecie poniżej.</p><p><a href="https://docs.google.com/a/pronovix.com/forms/d/e/1FAIpQLScVcq4qMgnVh1U4yHI56eVj1Ur7uOFczrtw1eVr47EI11zRlw/viewform" target="_blank" rel="noopener noreferrer"><strong>POLL THE DOCS</strong></a></p><p>To jak, pomożecie? 😉</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/zapraszamy-na-lviv-it-arena">Zapraszamy na Lviv IT Arena</a></h2><div class="container_mt6G margin-vert--md"><time datetime="2016-09-19T00:00:00.000Z" itemprop="datePublished">19 września 2016</time> · <!-- -->2 min aby przeczytać</div></header><div class="markdown" itemprop="articleBody"><p>Już za niecałe 2 tygodnie we Lwowie odbędzie się konferencja, która zgromadzi
ponad 2500 specjalistów IT z całej Europy. Warto rozważyć udział, jeśli jeszcze
nie macie planów na weekend pomiędzy 30 września a 2 października.</p><p>W 2015 roku konferencja dostała tytuł najlepszego wydarzenia IT na Ukrainie. W
tym roku odbędzie się na stadionie Arena Lwów. Swoje wystąpienia zapowiedzieli
prelegenci m.in. z firm takich jak Uber, Twitter, Microsoft, Deloitte, Spotify
czy Philips. Tegoroczna Lviv IT Arena to już trzecia edycja, która rozszerza
swoje granice daleko poza Ukrainę. Wśród uczestników ponad 40% to cudzoziemcy, a
prelegenci reprezentują większość zachodnich rynków i przedsiębiorstw.
Konferencja odbywa się w języku angielskim i została podzielona na trzy głowne
obszary: Product, Business i Technology.</p><p>Więcej informacji na temat biletów, prelegentów oraz dokładny harmonogram
wydarzeń znajdziecie na
<a href="http://itarena.lviv.ua/" target="_blank" rel="noopener noreferrer">stronie internetowej konferencji</a>.</p><p>Z przyjemnością informujemy, że Techwriter.pl jest patronem medialnym
konferencji, a nasi czytelnicy mogą nabyć bilety o 10% taniej używając kodu
promocyjnego <strong>Arena4TW</strong>.</p><p>Można również dołączyć do wydarzenia na
<a href="https://www.facebook.com/lvivitarena/" target="_blank" rel="noopener noreferrer">FB</a>, oraz śledzić je na
<a href="https://twitter.com/lvivitarena?lang=en" target="_blank" rel="noopener noreferrer">Twitterze</a> i
<a href="https://www.instagram.com/lvivitarena/?hl=en" target="_blank" rel="noopener noreferrer">Instagramie</a>.</p><p>Nie liczymy na wiele tematów związanych z komunikacją techniczną, ale uważamy,
że warto rozważyć udział w tym wydarzeniu i zapoznać się z ciekawymi ludźmi i
projektami zza naszej wschodniej granicy. A przy okazji połączyć przyjemne
zwiedzanie z pożytecznym networkingiem oraz przyszłość z przeszłością.</p><iframe src="https://www.youtube.com/embed/BvlF0zwolts" width="560" height="315" frameborder="0" allowfullscreen=""></iframe><iframe src="https://www.youtube.com/embed/lHBiAhiddJ8" width="560" height="315" frameborder="0" allowfullscreen=""></iframe></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/technologie">technologie</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/pozdrawiamy-z-pragi">Pozdrawiamy z Pragi!</a></h2><div class="container_mt6G margin-vert--md"><time datetime="2016-09-18T00:00:00.000Z" itemprop="datePublished">18 września 2016</time> · <!-- -->1 min aby przeczytać</div></header><div class="markdown" itemprop="articleBody"><p>Czy wiecie, że dziś są trzecie urodziny Techwriter.pl? Nas też to zaskoczyło...
podczas wyjazdu na konferencję
<a href="http://www.writethedocs.org/conf/eu/2016/" target="_blank" rel="noopener noreferrer">WriteTheDocs</a>. W związku z tym
świętujemy!</p><p>Kiedy dokładnie trzy lata temu powstawał
<a href="http://techwriter.pl/witaj-swiecie/" target="_blank" rel="noopener noreferrer">pierwszy wpis na naszej stronie</a>, nie
mieliśmy chyba pojęcia dokąd nas to zaprowadzi, jak długo wytrwamy i czy w ogóle
warto...</p><p>Dziś możemy odpowiedzieć na wszystkie te pytania:</p><ul><li>W ciągu trzech lat opublikowaliśmy prawie ćwierć tysiąca artykułów.</li><li>Liczba osób odwiedzających naszą stronę zbliża się do 30 tys.</li><li>Staliśmy się partnerem dla kilku liczących się konferencji branżowych
(sprawdźcie linki po prawej).</li><li>Pomogliśmy wielu z Was znaleźć nową, lepszą pracę lub nowych, fajnych
współpracowników.</li><li>Powiększyliśmy grono redakcyjne i wciąż czekamy na kolejne osoby chętne do nas
dołączyć.</li><li>Nawiązaliśmy nowe znajomości i przyjaźnie.</li><li>Wiele się nauczyliśmy.</li><li>Mieliśmy masę dodatkowej pracy i jeszcze więcej zabawy!</li></ul><p>Podsumowując - same sukcesy i splendory, wytrwaliśmy i zdecydowanie było warto
😊</p><p>Z optymizmem patrzymy w przyszłość...</p><p><img loading="lazy" alt="TechwriterPlPraga" src="/assets/images/TechwriterPlPraga-1024x576-0b549b1e2867f24e18564f80a8d81c75.jpg" width="1024" height="576" class="img_ev3q"></p><p>... a także szykujemy dla Was (i dla nas) prezent-niespodziankę!</p><p>Dzięki za wszystko i bądźcie z nami 😊</p><p>Redakcja.</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/write-the-docs-coraz-blizej">Write The Docs coraz bliżej</a></h2><div class="container_mt6G margin-vert--md"><time datetime="2016-08-16T00:00:00.000Z" itemprop="datePublished">16 sierpnia 2016</time> · <!-- -->3 min aby przeczytać</div></header><div class="markdown" itemprop="articleBody"><p>Wrzesień coraz bliżej, a wraz z nim zbliża się konferencja Write The Docs, na
którą zapraszaliśmy Was
<a href="http://techwriter.pl/poznajcie-write-the-docs-europe/" target="_blank" rel="noopener noreferrer">jakiś czas temu</a>. Dziś
garść informacji uzupełniających, które być może jeszcze bardziej zachęcą Was do
wyjazdu.</p><h2 class="anchor anchorWithStickyNavbar_LWe7" id="writing-day">Writing Day<a href="#writing-day" class="hash-link" aria-label="Bezpośredni link do Writing Day" title="Bezpośredni link do Writing Day">​</a></h2><p>Ciekawie zapowiada
się <a href="http://www.writethedocs.org/conf/eu/2016/writingday/" target="_blank" rel="noopener noreferrer">Writing Day</a> - nowa
inicjatywa organizatorów konferencji. Ma ona na celu zebranie osób o podobnych
zainteresowaniach w jednym miejscu i zachęcenie ich do wspólnej pracy, żeby
zrealizować konkretny cel. I tu prośba do chętnych - zastanówcie się, jakim
projektem chcielibyście się zająć lub do jakiego moglibyście dołączyć tak, by
praca podczas warsztatów była nie tylko przyjemna, ale także jak najwięcej Was
nauczyła. Lista przykładowych tematów jest podana na podlinkowanej wyżej
stronie. Jednak jeśli macie swój pomysł, warto wcześniej zgłosić go
organizatorom, by mogli się do niego przygotować. Wszelkie informacje jak to
zrobić także znajdziecie na podanej wyżej stronie.</p><h3 class="anchor anchorWithStickyNavbar_LWe7" id="co-zabrać-ze-sobą">Co zabrać ze sobą?<a href="#co-zabrać-ze-sobą" class="hash-link" aria-label="Bezpośredni link do Co zabrać ze sobą?" title="Bezpośredni link do Co zabrać ze sobą?">​</a></h3><p>Organizatorzy zalecają zabranie komputera lub innego urządzenia, które umożliwia
tworzenie oraz edytowanie tekstu.</p><h3 class="anchor anchorWithStickyNavbar_LWe7" id="kiedy">Kiedy?<a href="#kiedy" class="hash-link" aria-label="Bezpośredni link do Kiedy?" title="Bezpośredni link do Kiedy?">​</a></h3><p>18 września 2016 roku (niedziela) - dzień poprzedzający część główną
konferencji.</p><h3 class="anchor anchorWithStickyNavbar_LWe7" id="bilety">Bilety<a href="#bilety" class="hash-link" aria-label="Bezpośredni link do Bilety" title="Bezpośredni link do Bilety">​</a></h3><p>Nie ma osobnej puli na Writing Day - wziąć mogą udział nabywcy biletu na
konferencję. Dla porządku przypominamy cennik wejściówek:</p><ul><li>Bilet korporacyjny - €200</li><li>Bilet indywidualny - €100</li></ul><p>W tym momencie dostępne są już tylko bilety w cenach regularnych,
pula promocyjna z przedsprzedaży już się rozeszła. Od organizatorów wiemy, że
przewidziana jest wyprzedaż w ostatnich dniach przed konferencją i będzie można
próbować upolować bilet w okazyjnej cenie. Nie wiemy jednak ile biletów będzie w
puli, jakie będą ich ceny oraz kiedy dokładnie zostaną one obniżone.</p><h2 class="anchor anchorWithStickyNavbar_LWe7" id="prelekcje">Prelekcje<a href="#prelekcje" class="hash-link" aria-label="Bezpośredni link do Prelekcje" title="Bezpośredni link do Prelekcje">​</a></h2><p>Writing Day to tylko przedsmak tego, co będzie się działo podczas samej
konferencji. Tradycyjnie najważniejszym elementem będą prelekcje, które stworzą
specjaliści z branży. Sylwetki osób, które w tym roku wystąpią na Write The Docs
znajdziecie <a href="http://www.writethedocs.org/conf/eu/2016/speakers/" target="_blank" rel="noopener noreferrer">tutaj</a>. Naszym
zdaniem, każdy kto ma związek z tematyką tech writingu i szeroko rozumianego
tech commu znajdzie tu coś dla siebie. Nas szczególnie interesuje wystąpienie
Chrisa Millsa z Mozilla Developer Network na temat feedbacku. Autor podzieli się
ze słuchaczami doświadczeniami dotyczącymi przetwarzania informacji zwrotnej,
zdobytymi podczas współtworzenia jednego z najpopularniejszych portali z
dokumentacją techniczną. Jesteśmy także ciekawi wystąpienia Katy Nagygörgy,
która podsumuje ankietę przeprowadzoną wśród członków społeczności Write The
Docs na temat pracy Technical Writerów na świecie, ich doświadczeń, praktyk, a
także narzędzi, których używają w codziennej pracy z dokumentami. A jeśli nadal
nie jesteście przekonani to niebawem organizatorzy opublikują dokładny plan
konferencji. Ma on zostać zamieszczony
<a href="http://www.writethedocs.org/conf/eu/2016/schedule/" target="_blank" rel="noopener noreferrer">w tym miejscu</a> już wkrótce.</p><h2 class="anchor anchorWithStickyNavbar_LWe7" id="inne-formy-prezentacji">Inne formy prezentacji<a href="#inne-formy-prezentacji" class="hash-link" aria-label="Bezpośredni link do Inne formy prezentacji" title="Bezpośredni link do Inne formy prezentacji">​</a></h2><p>Dodatkowo w tej edycji konferencji pojawią się dwa nowe typy spotkań z
uczestnikami:</p><ul><li>Sesje w formule niekonferencji (unconference sessions) - spotkania, w których
uczestnicy na początku wspólnie stworzą agendę, a następnie
przedyskutują poszczególne jej punkty. Format spotkania ma być luźny, bez
wyznaczania konkretnego mówcy, którego słucha reszta uczestników.</li><li>Czas przeznaczony na szybkie wystąpienia (lightning talk slots) -
kilkuminutowe prezentacje pomiędzy głównymi wystąpieniami konferencji.</li></ul><h2 class="anchor anchorWithStickyNavbar_LWe7" id="auto-club">Auto Club<a href="#auto-club" class="hash-link" aria-label="Bezpośredni link do Auto Club" title="Bezpośredni link do Auto Club">​</a></h2><p>Hol, w którym można zobaczyć stary automobil czy model auta wyścigowego sprzed
lat, sala balowa, czy przestronne aule to tylko część elementów wystroju wnętrz,
jaki czeka na uczestników konferencji.
<a href="http://www.ganimed.cz/EN/" target="_blank" rel="noopener noreferrer">Auto Club</a> mieści się w ścisłym centrum Pragi, w
pobliżu stylowego dworca kolejowego. To tu będą miały miejsce prelekcje,
warsztaty oraz wszelkie imprezy integracyjne zapewnione przez organizatorów.</p><h2 class="anchor anchorWithStickyNavbar_LWe7" id="więcej-informacji">Więcej informacji<a href="#więcej-informacji" class="hash-link" aria-label="Bezpośredni link do Więcej informacji" title="Bezpośredni link do Więcej informacji">​</a></h2><p>Jeśli chcecie być na bieżąco to odsyłamy Was do Twittera, gdzie pod hashtagiem
<a href="https://twitter.com/hashtag/writethedocs" target="_blank" rel="noopener noreferrer">#writethedocs</a> znajdziecie
najbardziej aktualne informacje związane z nadchodzącym wydarzeniem.</p><p>To co, widzimy się w Pradze?</p><p>Redakcja techwriter.pl na pewno się tam pojawi 😉</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/konferencja-madworld">Konferencja MadWorld</a></h2><div class="container_mt6G margin-vert--md"><time datetime="2016-07-14T00:00:00.000Z" itemprop="datePublished">14 lipca 2016</time> · <!-- -->3 min aby przeczytać</div></header><div class="markdown" itemprop="articleBody"><p>Uważni czytelnicy zapewne zauważyli, że w sekcji Patronat Medialny pojawiło się
nowe logo -
<a href="http://www.madworldconference.com/?utm_source=TechWriterPL&amp;utm_medium=Banner&amp;utm_campaign=MadWorld2017" target="_blank" rel="noopener noreferrer">konferencji MadWorld</a>.
Jest nam niezmiernie miło, że po raz kolejny redakcja techwriter.pl ma
przyjemność promować ważne wydarzenie ze świata tech commu. I choć do samej
konferencji zostało jeszcze sporo czasu, już dziś zachęcamy do zapoznania się
z najważniejszymi informacjami na jej temat. Być może ktoś z Was zechce wziąć w
niej udział?</p><p>Organizatorem i pomysłodawcą konferencji MadWorld jest firma
<a href="http://www.madcapsoftware.com/" target="_blank" rel="noopener noreferrer">MadCap Software</a> tworząca wiele programów
używanych w naszej branży. Pierwsza konferencja MadWorld miała miejsce w 2013
roku i zastąpiła odbywający się od kilku lat
<a href="https://store.madcapsoftware.com/pc-238-18-madcap-2012-roadshow.aspx" target="_blank" rel="noopener noreferrer">MadCap Roadshow</a>.
Po sukcesie jaki odniosła konferencja, firma postanowiła rok rocznie organizować
kolejne edycje. Przedsięwzięcie skierowane jest do wszystkich osób związanych z
branżą tech commu.</p><h2 class="anchor anchorWithStickyNavbar_LWe7" id="kiedy">Kiedy?<a href="#kiedy" class="hash-link" aria-label="Bezpośredni link do Kiedy?" title="Bezpośredni link do Kiedy?">​</a></h2><p>2-5 kwietnia 2017 roku.</p><h2 class="anchor anchorWithStickyNavbar_LWe7" id="gdzie">Gdzie?<a href="#gdzie" class="hash-link" aria-label="Bezpośredni link do Gdzie?" title="Bezpośredni link do Gdzie?">​</a></h2><p><a href="http://www.hardrockhotelsd.com/" target="_blank" rel="noopener noreferrer">Hard Rock Hotel</a>, Downtown, San Diego,
California, USA.</p><h2 class="anchor anchorWithStickyNavbar_LWe7" id="dlaczego-warto-wziąć-udział">Dlaczego warto wziąć udział?<a href="#dlaczego-warto-wziąć-udział" class="hash-link" aria-label="Bezpośredni link do Dlaczego warto wziąć udział?" title="Bezpośredni link do Dlaczego warto wziąć udział?">​</a></h2><p>W trakcie kilku dni:</p><ul><li>odbędzie się <strong>40 sesji</strong> wypełnionych mnóstwem przydatnych informacji</li><li>wystąpi <strong>20 prelegentów</strong> z obszaru technical communication</li><li>konferencji będą towarzyszyły <strong>3 imprezy</strong> umożliwiające poznanie uczestników
i integrację z nimi</li><li>zaplanowane są <strong>2 panele dyskusyjne z ekspertami</strong></li><li>będzie możliwość <strong>bezpośredniego spotkania ze specjalistami z MadCap</strong> i
zasięgnięcia porady w specjalnie przygotowanej i bardzo komfortowej sali
(<a href="http://www.madworldconference.com/hospitality-lounge.aspx#content" target="_blank" rel="noopener noreferrer">Hospitality Lounge</a>) -
dostępne dla wszystkich bez limitów</li></ul><p>Z naszej strony możemy jeszcze dodać możliwość wycieczki za ocean i spędzenia
kilku dni w malowniczym <a href="https://www.sandiego.gov/" target="_blank" rel="noopener noreferrer">San Diego</a> 😉.</p><p>Ponadto w ofercie organizatora znajdziemy także:</p><ul><li>imprezę powitalną w niedzielę, która poprzedza samą konferencję (dla
wszystkich, którzy się zarejestrowali)</li><li>zaawansowane warsztaty z ekspertami firmy MadCap Software (dodatkowo płatne i
wymagające rejestracji) - panel czterech prezentacji, podczas których będzie
możliwość praktycznego zastosowania programów firmy oraz omówienia związanych
z nimi problemów</li><li>pełne wyżywienie dla wszystkich uczestników konferencji oraz zaawansowanych
warsztatów, zarówno podczas zajęć w ciągu dnia, jak i wieczornych imprez.
Dotyczy to śniadania, lunchu oraz urozmaiconej kolacji w formie szwedzkiego
stołu w trakcie wieczornej zabawy</li></ul><h2 class="anchor anchorWithStickyNavbar_LWe7" id="informacje-dla-prelegentów">Informacje dla prelegentów<a href="#informacje-dla-prelegentów" class="hash-link" aria-label="Bezpośredni link do Informacje dla prelegentów" title="Bezpośredni link do Informacje dla prelegentów">​</a></h2><p>Organizatorzy zachęcają do rejestracji osoby zainteresowane przedstawieniem
prezentacji podczas konferencji. Termin składania zgłoszeń upływa <strong>29 lipca
2016 roku</strong>. Jeśli jesteście zainteresowani, listę przykładowych tematów oraz
wszelkie informacje znajdziecie
<a href="http://www.madworldconference.com/call-for-papers.aspx#content" target="_blank" rel="noopener noreferrer">tutaj</a>.</p><h2 class="anchor anchorWithStickyNavbar_LWe7" id="rezerwacja-i-bilety">Rezerwacja i bilety<a href="#rezerwacja-i-bilety" class="hash-link" aria-label="Bezpośredni link do Rezerwacja i bilety" title="Bezpośredni link do Rezerwacja i bilety">​</a></h2><p>Rejestracja na konferencję rusza z początkiem sierpnia. O jej szczegółach
będziemy Was informować na bieżąco.</p><h2 class="anchor anchorWithStickyNavbar_LWe7" id="jeszcze-się-wahacie"><strong>Jeszcze się wahacie?</strong><a href="#jeszcze-się-wahacie" class="hash-link" aria-label="Bezpośredni link do jeszcze-się-wahacie" title="Bezpośredni link do jeszcze-się-wahacie">​</a></h2><p>Jeśli rozważacie wyjazd, jednak macie jeszcze jakieś wątpliwości dotyczące
wartości samego wydarzenia zachęcamy Was do zapoznania się z
<a href="http://www.madworldconference.com/recap.aspx#content" target="_blank" rel="noopener noreferrer">krótkim filmem</a>
podsumowującym poprzednią edycję. Jak widać konferencja to nie tylko wykłady,
ale także mnóstwo dodatkowych wydarzeń (układanie olbrzymiej Jengi czy ognisko
na plaży), które sprzyjają zacieśnieniu relacji między uczestnikami. Dodatkowo
warto zapoznać się z opiniami osób, które były na MadWorld 2016 -
zaglądnijcie <a href="http://www.tech-tav.com/technical-writing-blog/2016-04/highlights-madworld-2016" target="_blank" rel="noopener noreferrer">tutaj</a>,
<a href="http://www.paulpehrson.com/2016/04/22/madworld-2016-in-review/" target="_blank" rel="noopener noreferrer">tutaj</a>, a także
do obszernej relacji, której część pierwszą znajdziecie
<a href="https://www.cherryleaf.com/blog/2016/04/madworld-2016-conference-review-day-one/" target="_blank" rel="noopener noreferrer">tu</a>,
a część drugą
<a href="https://www.cherryleaf.com/blog/2016/04/madworld-2016-conference-review-day-two/" target="_blank" rel="noopener noreferrer">tu</a>.
Sporo informacji na temat konferencji możecie także znaleźć na
<a href="http://www.madcapsoftware.com/blog/?s=mad+world" target="_blank" rel="noopener noreferrer">blogu firmy MadCap Software</a>.
Na
<a href="http://www.madworldconference.com/?utm_source=TechWriterPL&amp;utm_medium=Banner&amp;utm_campaign=MadWorld2017" target="_blank" rel="noopener noreferrer">stronie konferencji</a>
można zapoznać się z rozkładem tego co działo się w San Diego w tym roku, jak
również przeczytać krótkie notki na temat prelegentów.</p><p>Z naszej strony to na razie wszystko, co możemy przekazać. Organizatorzy
poinformowali nas, że strona konferencji zostanie zaktualizowania końcem lipca
tego roku. Będziemy trzymać rękę na pulsie.</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/edukacja">edukacja</a></li><li class="tag_QGVx"><a class="tag_zVej tagRegular_sFm0" href="/blog/tags/kariera">kariera</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/ua-europe-2016-tech-writing-gulasz-i-ogien">UA Europe 2016: tech writing, gulasz i ogień</a></h2><div class="container_mt6G margin-vert--md"><time datetime="2016-07-07T00:00:00.000Z" itemprop="datePublished">7 lipca 2016</time> · <!-- -->3 min aby przeczytać</div></header><div class="markdown" itemprop="articleBody"><p><a href="http://uaconference.eu/" target="_blank" rel="noopener noreferrer">Konferencja UA Europe</a> (User Assistance Conference)
odbywa się co roku w innym mieście. Tym razem uczestnicy mogli spędzić trochę
czasu w malowniczym Budapeszczie. Byliśmy tam i my, dlatego zapraszamy na krótką
relację.</p><h1>Tech writing</h1><p>UA Europe to przede wszystkim stała kadra prezenterów i spora grupa delegatów,
którzy wracają tu co roku. Konferencja odbywa się zatem w bardzo rodzinnej
atmosferze, ale to nie znaczy, że nie porusza tematów ważnych dla autorów
dokumentacji i innych osób z branży. Wystąpień było sporo, ale nam udało się być
tylko na części z nich.</p><p><strong>Dave Gash</strong> miał dwa ciekawe wystąpienia. Pierwsze było o używaniu Markdowna
do tworzenia statycznych stron HTML, które mogą być szybkim dodatkiem do
dokumentacji online. Mówił też o tym, jak sam tworzył dokumentację do Google API
przy użyciu tego języka znaczników. W drugiej prezentacji mówił o tym co
oznaczają literki RGB w modelu przestrzeni barw i nauczył nas rozpoznawać jak
wygląda kolor #FFFFFF, a jak #1A1A1A. Oba wystąpienia były pełne humoru i
błyszczały uwydatniły ciepłą osobowość.</p><p><strong>Matthew Ellison</strong>, jeden z organizatorów konferencji, przeprowadził nas przez
ciekawe przykłady pomocy użytkownika. Matthew cyklicznie wraca do tego tematu,
pokazując nowe trendy z ostatnich 12 miesięcy. Wystąpienie może być źródłem
inspiracji i dobrych praktyk. Ciekawe było na przykład to, że wiele aplikacji
zamiast przycisku &quot;OK&quot; używa &quot;Got it&quot;.</p><p><strong>Ulrike Parson</strong> mówiła o porzuceniu manuali na rzecz zbiorów wiedzy. Sprawa
jest o tyle skomplikowana, że opiera się na stosowaniu ontologii metadanych.
Ulrike mówiła o tym jak powinniśmy tworzyć drzewa organizujące nasze produkty i
używać tych drzew do nawigacji i wyszukiwania. Mówiła też o powstającym w
Niemczech standardzie organizacji metadanych.</p><p><strong>Lea Guren</strong> mówiła o swoich doświadczeniach z ostatnich 35 lat pracy w
komunikacji technicznej. Dla początkujących i nie tylko miała kilka rad:</p><ul><li>Get organised - zapisuj wszystko, rób sobie listy, ustawiaj przypomnienia. Nie
polegaj na pamięci!</li><li>Kick the dog - zamiast potknąć się o psa, odsuń go z drogi. Zamiast wdrażać
maleńką rzecz wielkim kosztem, czasem warto skupić się na efektywności.
Perfekcja wcale nie jest naszym najlepszym przyjacielem.</li><li>Ride the wave of technology - nie ignoruj postępów technologicznych, ale naucz
się z nimi żyć i bądź na bieżąco. Jesteśmy w końcu <strong>technical</strong>
communicators, więc technologia to część naszej pracy.</li></ul><p><a href="http://techwriter.pl/wp-content/uploads/2016/07/20160609_153158.jpg" target="_blank" rel="noopener noreferrer"><img loading="lazy" alt="Sala wystawowa w hotelu konferencyjnym" src="/assets/images/20160609_153158-88d1c80d4f9cd667a0ed7c05998aa05e.jpg" width="5312" height="2988" class="img_ev3q"></a></p><h1>Gulasz</h1><p>Konferencja to nie tylko wiedza, to jeszcze lokalizacja. Sam Budapeszt jest nie
lada atrakcją, natomiast hotel, w którym odbywało się wydarzenie znajdował się
na wyspie Margitsziget, która jest oazą zieleni w samym środku miasta. Na samej
tylko wyspie można było oglądać ruiny klasztoru, altanę-pozytywkę, starą
świątynię, ogród japoński, budynek, z którego wypływał wodospad i na pewno wiele
innych ciekawych miejsc, na które jednak nie mieliśmy już czasu. No i oczywiście
można było dobrze zjeść.</p><p>[<!-- -->caption id=&quot;attachment_4611&quot; align=&quot;aligncenter&quot;
width=&quot;5312&quot;<!-- -->]<a href="http://techwriter.pl/wp-content/uploads/2016/07/20160609_072313.jpg" target="_blank" rel="noopener noreferrer"><img loading="lazy" alt="Widok na Margiisziget" src="/assets/images/20160609_072313-6ee70bd459cffab2f64baa2c1d5bf5a5.jpg" width="5312" height="2988" class="img_ev3q"></a>
Widok na miasto z wyspy Margitsziget<!-- -->[<!-- -->/caption<!-- -->]</p><h1>Ogień</h1><p>Na konferencji były także okazje do poznania innych uczestników czyli tak zwany
networking. Oprócz typowych wieczornych drinków została zorganizowana ciekawa
atrakcja - gra plenerowa, w której uczestnicy szukali zadanych słów na terenie
hotelu. Poza tym drugiego wieczoru konferencji odbył się pokaz sztuk związanych
z ogniem. Niektóre manewry z ogniem, które wykonywali kuglarze były tak
niebezpieczne, że mroziły nam krew w żyłach.</p><p><a href="https://youtu.be/Jv%5C_3oTSbgdI" target="_blank" rel="noopener noreferrer">https://youtu.be/Jv\_3oTSbgdI</a></p><h1>Następny rok</h1><p>Organizatorzy już zapowiedzieli kolejną konferencję na rok 2017. Jeszcze nie
powiedzieli gdzie się ona odbędzie, ale będzie to północ Wielkiej Brytanii.
Jeżeli dostaniemy podobną dawkę wrażeń i wiedzy co w tym roku, to na pewno warto
będzie się wybrać.</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/pomoc-uzytkownika">pomoc-uzytkownika</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/poznajcie-write-the-docs-europe">Poznajcie Write the Docs Europe</a></h2><div class="container_mt6G margin-vert--md"><time datetime="2016-05-31T00:00:00.000Z" itemprop="datePublished">31 maja 2016</time> · <!-- -->5 min aby przeczytać</div></header><div class="markdown" itemprop="articleBody"><p>Write the Docs - piszcie dokumenty. To nie tylko hasło zagrzewające do
działania, ale również nazwa jednej z konferencji poświęconych komunikacji
technicznej, która odbywa się w Stanach Zjednoczonych i Europie. W związku z
tym, że w tym roku przypadł nam zaszczyt sprawowania patronatu medialnego nad
europejską edycją <a href="http://www.writethedocs.org/conf/eu/2016/" target="_blank" rel="noopener noreferrer">Write the Docs</a>,
chcielibyśmy Wam o niej trochę opowiedzieć.</p><h2 class="anchor anchorWithStickyNavbar_LWe7" id="historia-konferencji">Historia konferencji<a href="#historia-konferencji" class="hash-link" aria-label="Bezpośredni link do Historia konferencji" title="Bezpośredni link do Historia konferencji">​</a></h2><p>Trzech facetów: <a href="https://twitter.com/ericholscher" target="_blank" rel="noopener noreferrer">Eric Holscher</a> - programista
Python i twórca <a href="https://readthedocs.org/" target="_blank" rel="noopener noreferrer">Read the Docs</a>,
<a href="https://twitter.com/thoward37" target="_blank" rel="noopener noreferrer">Troy Howard</a> - programista oraz
<a href="https://twitter.com/coderoshi" target="_blank" rel="noopener noreferrer">Eric Redmond</a> - dokumentalista. Jeden z nich
wrzuca post na Twittera:</p><p><img loading="lazy" alt="../_images/origin-tweet.png" src="/assets/images/origin-tweet-176fc01e21d2882bb1a04d0e9c40d0d3.png" width="606" height="240" class="img_ev3q"></p><p>Drugi (Troy) odpowiada na niego krótko, acz treściwie: <em>stwórzmy konferencję</em>.
Podczas pierwszego spotkania dołącza do nich jeszcze Eric Redmond. W tak
kameralnym gronie odbywa się pierwsze zebranie społeczności zainteresowanej
tematyką dokumentacji. Tego wieczoru
powstaje <a href="http://www.writethedocs.org/guide/about/vision/" target="_blank" rel="noopener noreferrer">Manifest: Write the Docs</a>,
który zaczyna się od słów:</p><blockquote><p>There exists a tribe of documentarians in the world. Up until this point, they
haven’t had a central place to meet each other, and coalesce into a community.
We are providing the space to allow this to happen, both in person and online.</p></blockquote><p>W krótkim czasie publikują notkę w
<a href="https://news.ycombinator.com/item?id=5129425" target="_blank" rel="noopener noreferrer">Hacker News</a> i ku własnemu
zdziwieniu otrzymują ogromną ilość odpowiedzi. Tak rusza maszyna zwana Write the
Docs, skupiająca wokół siebie osoby z różnych profesji, które łączy fakt
posiadania dokumentacji w swoim centrum zainteresowań.</p><h2 class="anchor anchorWithStickyNavbar_LWe7" id="write-the-docs-dzisiaj"><strong>Write the Docs dzisiaj</strong><a href="#write-the-docs-dzisiaj" class="hash-link" aria-label="Bezpośredni link do write-the-docs-dzisiaj" title="Bezpośredni link do write-the-docs-dzisiaj">​</a></h2><p>Dziś <a href="http://www.writethedocs.org/conf/" target="_blank" rel="noopener noreferrer">konferencje</a> (jedna w Portland, druga w
jednej z europejskich stolic) goszczą każdego roku ponad 600 uczestników.
Zrzeszona wokół nich społeczność liczy ponad 1500 członków
regionalnych <a href="http://www.writethedocs.org/meetups/" target="_blank" rel="noopener noreferrer">grup spotykających się</a> w 14
miastach rozrzuconych po Ameryce Północnej, Łacińskiej oraz Europie. Z roku na
rok liczba ta się zwiększa.</p><h2 class="anchor anchorWithStickyNavbar_LWe7" id="ważne-fakty">Ważne fakty<a href="#ważne-fakty" class="hash-link" aria-label="Bezpośredni link do Ważne fakty" title="Bezpośredni link do Ważne fakty">​</a></h2><p>Poniżej przedstawiamy najważniejsze informacje na temat Write the Docs Europe.</p><h3 class="anchor anchorWithStickyNavbar_LWe7" id="kiedy"><strong>Kiedy</strong><a href="#kiedy" class="hash-link" aria-label="Bezpośredni link do kiedy" title="Bezpośredni link do kiedy">​</a></h3><p>18-20 września 2016 roku</p><h3 class="anchor anchorWithStickyNavbar_LWe7" id="miejsce"><strong>Miejsce</strong><a href="#miejsce" class="hash-link" aria-label="Bezpośredni link do miejsce" title="Bezpośredni link do miejsce">​</a></h3><p>Praga, Czechy</p><h3 class="anchor anchorWithStickyNavbar_LWe7" id="rodzaje-i-ceny-biletów"><strong>Rodzaje i ceny biletów:</strong><a href="#rodzaje-i-ceny-biletów" class="hash-link" aria-label="Bezpośredni link do rodzaje-i-ceny-biletów" title="Bezpośredni link do rodzaje-i-ceny-biletów">​</a></h3><p>Bilety są już dostępne i, jak twierdzą organizatorzy, rozchodzą się jak świeże
bułeczki. Zatem chętnych zachęcamy do pośpiechu.</p><p>Bilet korporacyjny - gdy pracodawca płaci za bilet pracownika:</p><ul><li>€150 - przedsprzedaż (limit 25)</li><li>€200 - cena regularna</li></ul><p>Bilet indywidualny - dla osób jadących na własny koszt, pracujących w
wolontariacie lub dla firm posiadających mniej niż 10 pracowników:</p><ul><li>€75 - przedsprzedaż (limit 25)</li><li>€100 - cena regularna</li></ul><h3 class="anchor anchorWithStickyNavbar_LWe7" id="co-zawiera-cena-biletu"><strong>Co zawiera cena biletu?</strong><a href="#co-zawiera-cena-biletu" class="hash-link" aria-label="Bezpośredni link do co-zawiera-cena-biletu" title="Bezpośredni link do co-zawiera-cena-biletu">​</a></h3><ul><li>Śniadanie, przekąski oraz obiad podczas dwóch dni konferencji</li><li>Przyjęcie zapoznawcze w dniu poprzedzającym konferencję oraz party po
pierwszym dniu konferencji. Podczas obydwu imprez będą serwowane przekąski
oraz darmowe napoje</li><li>W dniach poprzedzających konferencję odbędzie się
<a href="http://www.writethedocs.org/conf/eu/2016/writingday/" target="_blank" rel="noopener noreferrer">Writing Day</a> oraz
szereg atrakcji związanych ze zwiedzaniem stolicy Czech</li><li>Wi-Fi</li></ul><p><img loading="lazy" alt="21575471826_91083a5169_z" src="/assets/images/21575471826_91083a5169_z-07fc862c3762664f238dfaa7f77dbb9e.jpg" width="640" height="427" class="img_ev3q"></p><h3 class="anchor anchorWithStickyNavbar_LWe7" id="informacja-dla-sponsorów"><strong>Informacja dla sponsorów</strong><a href="#informacja-dla-sponsorów" class="hash-link" aria-label="Bezpośredni link do informacja-dla-sponsorów" title="Bezpośredni link do informacja-dla-sponsorów">​</a></h3><p>Firmy, które zostaną sponsorem konferencji otrzymają bilety wraz z pakietem
sponsorskim.</p><h3 class="anchor anchorWithStickyNavbar_LWe7" id="wsparcie-finansowe"><strong>Wsparcie finansowe</strong><a href="#wsparcie-finansowe" class="hash-link" aria-label="Bezpośredni link do wsparcie-finansowe" title="Bezpośredni link do wsparcie-finansowe">​</a></h3><p>Jeśli komuś bardzo zależy na udziale w konferencji, a nie może sobie pozwolić na
kupno biletu organizatorzy proszą o kontakt mailowy
<a href="mailto:europe@writethedocs.org" target="_blank" rel="noopener noreferrer">europe@writethedocs.org</a> w celu znalezienia
rozwiązania.</p><h3 class="anchor anchorWithStickyNavbar_LWe7" id="podróż-i-zakwaterowanie"><strong>Podróż i zakwaterowanie</strong><a href="#podróż-i-zakwaterowanie" class="hash-link" aria-label="Bezpośredni link do podróż-i-zakwaterowanie" title="Bezpośredni link do podróż-i-zakwaterowanie">​</a></h3><p>Organizatorzy konferencji nie zapewniają transportu oraz noclegów podczas
wydarzenia, jednak służą pomocą w tych kwestiach. Zainteresowanych odsyłamy
<a href="http://www.writethedocs.org/conf/eu/2016/visiting/#where-to-stay" target="_blank" rel="noopener noreferrer">tutaj</a>.</p><h3 class="anchor anchorWithStickyNavbar_LWe7" id="informacje-dla-prelegentów">Informacje dla prelegentów<a href="#informacje-dla-prelegentów" class="hash-link" aria-label="Bezpośredni link do Informacje dla prelegentów" title="Bezpośredni link do Informacje dla prelegentów">​</a></h3><p>Organizatorzy zachęcają do przesyłania propozycji prezentacji zarówno osoby z
doświadczeniem jak i świeżo upieczonych dokumentalistów. Jeśli planujecie się
zgłosić, możecie to zrobić za pomocą formularza umieszczonego
<a href="http://www.writethedocs.org/conf/eu/2016/cfp/" target="_blank" rel="noopener noreferrer">na stronie konferencji</a>. Radzimy
jednak się pospieszyć, gdyż termin upływa 3 czerwca.</p><p>Dla osób, które chciałyby coś zaprezentować, ale nie wiedzą od czego zacząć
przydatne mogą być zamieszczone na podlinkowanej powyżej stronie streszczenia
prezentacji wygłoszonych podczas poprzednich edycji, które według twórców
konferencji najlepiej oddają jej ducha.</p><p>Po zaakceptowaniu propozycji, o czym organizatorzy zamierzają poinformować 24
czerwca, prelegent może liczyć na darmowy wstęp na konferencję.</p><p><img loading="lazy" alt="21610522161_3638ed5be6_z" src="/assets/images/21610522161_3638ed5be6_z-4d5196d7e578a306f15d52b7eb9e35d4.jpg" width="640" height="427" class="img_ev3q"></p><h2 class="anchor anchorWithStickyNavbar_LWe7" id="program-konferencji">Program konferencji<a href="#program-konferencji" class="hash-link" aria-label="Bezpośredni link do Program konferencji" title="Bezpośredni link do Program konferencji">​</a></h2><p>Write the Docs to nie tylko konferencja. To także szereg towarzyszących jej
inicjatyw i wydarzeń, podczas których uczestnicy mogą się poznać, współpracować
oraz uczyć.</p><h3 class="anchor anchorWithStickyNavbar_LWe7" id="17-września-sobota"><strong>17 września (sobota)</strong><a href="#17-września-sobota" class="hash-link" aria-label="Bezpośredni link do 17-września-sobota" title="Bezpośredni link do 17-września-sobota">​</a></h3><p>Dla osób, które wcześniej przyjadą do Pragi organizatorzy przygotowali
wycieczki, w trakcie których będzie można zwiedzić miasto oraz zapoznać się z
innymi uczestnikami.</p><h3 class="anchor anchorWithStickyNavbar_LWe7" id="18-września-niedziela"><strong>18 września (niedziela)</strong><a href="#18-września-niedziela" class="hash-link" aria-label="Bezpośredni link do 18-września-niedziela" title="Bezpośredni link do 18-września-niedziela">​</a></h3><p>Writing Day oraz wieczorne przyjęcie integracyjne.</p><h3 class="anchor anchorWithStickyNavbar_LWe7" id="19-września-poniedziałek---dzień-1"><strong>19 września (poniedziałek) - Dzień 1</strong><a href="#19-września-poniedziałek---dzień-1" class="hash-link" aria-label="Bezpośredni link do 19-września-poniedziałek---dzień-1" title="Bezpośredni link do 19-września-poniedziałek---dzień-1">​</a></h3><p>Panele tematyczne oraz wieczorna impreza.</p><h3 class="anchor anchorWithStickyNavbar_LWe7" id="20-września-wtorek---dzień-2"><strong>20 września (wtorek) - Dzień 2</strong><a href="#20-września-wtorek---dzień-2" class="hash-link" aria-label="Bezpośredni link do 20-września-wtorek---dzień-2" title="Bezpośredni link do 20-września-wtorek---dzień-2">​</a></h3><p>Panele tematyczne oraz wieczorne spotkanie zamykające konferencję.</p><h2 class="anchor anchorWithStickyNavbar_LWe7" id="linki-do-materiałów-z-poprzedniej-edycji">Linki do materiałów z poprzedniej edycji<a href="#linki-do-materiałów-z-poprzedniej-edycji" class="hash-link" aria-label="Bezpośredni link do Linki do materiałów z poprzedniej edycji" title="Bezpośredni link do Linki do materiałów z poprzedniej edycji">​</a></h2><p>Osoby zainteresowane tym, co się działo podczas poprzedniej konferencji odsyłamy
<a href="https://www.youtube.com/playlist?list=PLZAeFn6dfHplFNTsVdBuHk6vPZbsvHtDw" target="_blank" rel="noopener noreferrer">tutaj</a>.
A tych, którzy nadal się wahają zachęcamy do
<a href="https://www.flickr.com/photos/writethedocs" target="_blank" rel="noopener noreferrer">obejrzenia zdjęć</a>. Być może uroki
Pragi oraz uśmiechnięte twarze uczestników poprzednich edycji skłonią Was do
podjęcia decyzji i spędzenia czasu w stolicy Czech 😉.</p><h2 class="anchor anchorWithStickyNavbar_LWe7" id="warto">Warto?<a href="#warto" class="hash-link" aria-label="Bezpośredni link do Warto?" title="Bezpośredni link do Warto?">​</a></h2><p>Write the Docs Europe to, według naszych informacji, najtańsza europejska
konferencja w branży tech commu. Bez obaw - w parze z niską ceną nie pójdzie
niska jakość. Wprost przeciwnie, patrząc na cenę wejściówki oraz wszystko to, co
w tej cenie otrzymujemy doszliśmy do wniosku, że stosunek ilości (i jakości) do
ceny jest według nas bezkonkurencyjny i w cenie biletu dostajemy naprawdę sporo.</p><p>Pamiętajmy, że poza prezentacjami i innymi przygotowanymi przez organizatorów
atrakcjami kupujemy również znakomitą okazję, by poznać ludzi z branży
pochodzących z różnych krajów. Write the Docs tworzona jest przez pasjonatów i
to czuć na każdym kroku. Akcenty są równo rozłożone pomiędzy szerzenie wiedzy,
promowanie branży oraz aspekt społecznościowy. Jesteśmy przekonani, że każdy
znajdzie coś dla siebie.</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/konferencje-2016-drugie-polrocze">Konferencje 2016 - drugie półrocze</a></h2><div class="container_mt6G margin-vert--md"><time datetime="2016-05-09T00:00:00.000Z" itemprop="datePublished">9 maja 2016</time> · <!-- -->2 min aby przeczytać</div></header><div class="markdown" itemprop="articleBody"><p>Wkrótce kolejne półrocze 2016 roku zatem nadszedł czas, by przedstawić Wam
zaplanowane na ten czas konferencje.</p><p>Jednocześnie przypominamy o możliwości zapisu na niektóre
<a href="http://techwriter.pl/konferencje-2016-pierwsze-polrocze/" target="_blank" rel="noopener noreferrer">konferencje z pierwszej połowy roku</a>.
Czerwiec blisko, więc czasu już nie ma zbyt wiele.</p><h2 class="anchor anchorWithStickyNavbar_LWe7" id="lipiec">Lipiec<a href="#lipiec" class="hash-link" aria-label="Bezpośredni link do Lipiec" title="Bezpośredni link do Lipiec">​</a></h2><p>1-3 lipca, Funchal, Madera (Portugalia) -
<a href="http://elearning-conf.org/" target="_blank" rel="noopener noreferrer">e-Learning</a></p><p>7-9 lipca, Barcelona, Hiszpania -
<a href="http://www.webvisionsevent.com/barcelona/" target="_blank" rel="noopener noreferrer">WebVisions Barcelona</a></p><p>19-20 lipca -
<a href="https://ideas.infomanagementcenter.com/" target="_blank" rel="noopener noreferrer">IDEAS Summer Conference 2016</a> (ONLINE)</p><h2 class="anchor anchorWithStickyNavbar_LWe7" id="wrzesień">Wrzesień<a href="#wrzesień" class="hash-link" aria-label="Bezpośredni link do Wrzesień" title="Bezpośredni link do Wrzesień">​</a></h2><p>6-9 września, Cleveland, Ohio, USA -
<a href="http://www.contentmarketingworld.com/" target="_blank" rel="noopener noreferrer">CMWorld 2016</a></p><p>12-14 września, Santa Fe, Nowy Meksyk, USA -
<a href="https://bp.infomanagementcenter.com/" target="_blank" rel="noopener noreferrer">Best Practices Conference 2016</a></p><p>13-15 września, Wyboston, Wielka Brytania -
<a href="http://technicalcommunicationuk.com/" target="_blank" rel="noopener noreferrer">TCUK 2016</a></p><p>13-16 września, Wiedeń, Austria -
<a href="http://doceng2016.caa.tuwien.ac.at/" target="_blank" rel="noopener noreferrer">DocEng 2016</a></p><p>18-20 września, Praga, Czech -
<a href="http://www.writethedocs.org/conf/eu/2016/" target="_blank" rel="noopener noreferrer">Write the Docs Europe 2016</a>
<strong>Niezmiernie nam miło poinformować Was, że techwriter.pl został patronem
medialnym konferencji :-)</strong></p><p>19-21 września, Seattle, Waszyngton, USA -
<a href="http://confabevents.com/events/intensive/2016" target="_blank" rel="noopener noreferrer">Confab Intensive 2016</a></p><p>21-23 września, Arlington, Wirginia, USA -
<a href="http://sigdoc.acm.org/conference/2016/" target="_blank" rel="noopener noreferrer">SIGDOC 2016</a></p><p>21-23 września, Chicago, Illinois, USA -
<a href="http://www.webvisionsevent.com/chicago/" target="_blank" rel="noopener noreferrer">WebVisions Chicago</a></p><h2 class="anchor anchorWithStickyNavbar_LWe7" id="październik">Październik<a href="#październik" class="hash-link" aria-label="Bezpośredni link do Październik" title="Bezpośredni link do Październik">​</a></h2><p>2-5 października, Austin, Teksas, USA -
<a href="http://sites.ieee.org/pcs/procomm2016/" target="_blank" rel="noopener noreferrer">ProComm 2016</a></p><p>24-25 października, Portland, Oregon, USA -
<a href="https://events.taus.net/events/conferences/taus-annual-conference-2016" target="_blank" rel="noopener noreferrer">TAUS 2016</a></p><p>26 października, Berlin, Niemcy -
<a href="http://www.webvisionsevent.com/berlin/" target="_blank" rel="noopener noreferrer">WebVisions Berlin</a></p><p>26-28 października, Montreal, Kanada -
<a href="http://locworld.com/events/locworld32-montreal-2016/" target="_blank" rel="noopener noreferrer">LocWorld32</a></p><p>26-29 października, Las Vegas, Newada, USA -
<a href="http://lavacon.org/2016/vegas/" target="_blank" rel="noopener noreferrer">Lavacon 2016</a> - Tu jest mała nieścisłość na
stronie konferencji - w nagłówku jest podana data 26-29 października natomiast w
tekście pojawia się 25-28 października. Osoby  zainteresowane prosimy o dokładne
sprawdzenie, która z podanych dat jest aktualna.</p><p>29 października, Londyn, Wielka Brytania -
<a href="http://www.webvisionsevent.com/london/" target="_blank" rel="noopener noreferrer">WebVisions London</a></p><h2 class="anchor anchorWithStickyNavbar_LWe7" id="listopad">Listopad<a href="#listopad" class="hash-link" aria-label="Bezpośredni link do Listopad" title="Bezpośredni link do Listopad">​</a></h2><p>2 listopada, Helsingør, Dania
- <a href="http://write2users.com/madusers-conference-2016/" target="_blank" rel="noopener noreferrer">MadUsers Conference 2016</a></p><p>3 listopada, Helsingør, Dania
- <a href="http://write2users.com/localization-focus-conference-2016/" target="_blank" rel="noopener noreferrer">The Localization Focus Conference 2016</a>
(dawniej Help &amp; Localization Conference)</p><p>8-10 listopada, Stuttgart, Niemcy -
<a href="http://conferences.tekom.de/tcworld16/" target="_blank" rel="noopener noreferrer">tcworld conference 2016</a></p><p>9-11 listopada, Porto, Portugalia - <a href="http://www.kmis.ic3k.org/" target="_blank" rel="noopener noreferrer">KMIS 2016</a></p><p>13 listopada, Monachium, Niemcy -
<a href="http://oxygenxml.com/events/2016/dita-ot_day.html" target="_blank" rel="noopener noreferrer">DITA-OT Day 2016</a></p><p>14-15 listopada, Monachium, Niemcy - CMS/DITA Europe Conference 2016 (strona
internetowa w przygotowaniu)</p><p>14-16 listopada, Filadelfia, Pensylwania, USA -
<a href="http://confabevents.com/events/highered/2016" target="_blank" rel="noopener noreferrer">Confab Higher ED 2016</a></p><p>29-30 listopada, Boston, Massachusetts, USA -
<a href="http://gilbaneconference.com/2016/" target="_blank" rel="noopener noreferrer">Gilbane Conference 2016</a></p><p>Wybór konferencji jest dość spory, co nas oczywiście cieszy. Jak zawsze trzymamy
rękę na pulsie i jeśli tylko wyłapiemy informację o czymś, czego jeszcze nie ma
na liście, damy znać. I tu prośba do Was drodzy Czytelnicy - zostawiajcie info w
komentarzach, jeśli znajdziecie konferencję o jakiej nie wspomnieliśmy.</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><article class="margin-bottom--xl" itemprop="blogPost" itemscope="" itemtype="http://schema.org/BlogPosting"><header><h2 class="title_f1Hy" itemprop="headline"><a itemprop="url" href="/blog/komunikacja-techniczna-geograficznie-wersja-mobilna">Komunikacja techniczna geograficznie - wersja mobilna</a></h2><div class="container_mt6G margin-vert--md"><time datetime="2016-03-01T00:00:00.000Z" itemprop="datePublished">1 marca 2016</time> · <!-- -->2 min aby przeczytać</div></header><div class="markdown" itemprop="articleBody"><p>Projekt <a href="http://sarahmaddox.github.io/techcomm-map/" target="_blank" rel="noopener noreferrer">Tech Comm on a Map</a> wkracza
w kolejną fazę. Niedawno została udostępniona aplikacja mobilna dla systemu
Android.</p><p>Przypomnijmy, Tech Comm on a Map to interaktywna mapa stworzona przez
<a href="http://www.linkedin.com/in/sarahmaddox" target="_blank" rel="noopener noreferrer">Sarah Maddox</a>, która pomaga zorientować
się w tym co się dzieje w komunikacji technicznej na całym świecie. Jeśli
chcielibyście dowiedzieć się więcej na ten temat, możecie zajrzeć do naszych
wcześniejszych wpisów o tym projekcie
(<a href="http://techwriter.pl/komunikacja-techniczna-geograficznie/" target="_blank" rel="noopener noreferrer">Komunikacja techniczna geograficznie</a>,
<a href="http://techwriter.pl/komunikacja-techniczna-geograficznie-v2/" target="_blank" rel="noopener noreferrer">Komunikacja techniczna geograficznie v2</a>)
lub do specjalnej
<a href="https://ffeathers.wordpress.com/tech-comm-on-a-map/" target="_blank" rel="noopener noreferrer">kategorii</a> na blogu
<a href="https://ffeathers.wordpress.com/" target="_blank" rel="noopener noreferrer">ffeathers</a>.</p><h2 class="anchor anchorWithStickyNavbar_LWe7" id="instalacja">Instalacja<a href="#instalacja" class="hash-link" aria-label="Bezpośredni link do Instalacja" title="Bezpośredni link do Instalacja">​</a></h2><p>Aplikację mobilną można pobrać z
<a href="https://play.google.com/store/apps/details?id=com.techcomm.map.mobile&amp;utm_source=global_co&amp;utm_medium=prtnr&amp;utm_content=Mar2515&amp;utm_campaign=PartBadge&amp;pcampaignid=MKT-Other-global-all-co-prtnr-py-PartBadge-Mar2515-1" target="_blank" rel="noopener noreferrer">Google Play</a>.
Jest ona przeznaczona dla telefonów z systemem Android 4.0 lub nowszym.</p><h2 class="anchor anchorWithStickyNavbar_LWe7" id="możliwości">Możliwości<a href="#możliwości" class="hash-link" aria-label="Bezpośredni link do Możliwości" title="Bezpośredni link do Możliwości">​</a></h2><p>Dzięki aplikacji możemy w wygodny sposób wyszukiwać konferencje, grupy, firmy,
stowarzyszenia i kursy związane z komunikacją techniczną oraz zgłaszać nowe
obiekty do zaznaczenia na mapie za pomocą opcji &quot;Add event&quot;, która dostępna jest
w menu aplikacji. Po pomyślnej weryfikacji są one dodawane do mapy.</p><p><a href="http://techwriter.pl/wp-content/uploads/2016/02/techcommonamapapp-e1456521551892.png" target="_blank" rel="noopener noreferrer"><img loading="lazy" alt="techcommonamapapp" src="/assets/images/techcommonamapapp-e1456521551892-b9452f1a6073fdb508fae1a83d775f18.png" width="300" height="513" class="img_ev3q"></a></p><h2 class="anchor anchorWithStickyNavbar_LWe7" id="dla-programistów">Dla programistów<a href="#dla-programistów" class="hash-link" aria-label="Bezpośredni link do Dla programistów" title="Bezpośredni link do Dla programistów">​</a></h2><p>Aplikacja jest projektem z otwartym kodem źródłowym dostępnym na stronie
<a href="https://github.com/sarahmaddox/techcomm-map-android" target="_blank" rel="noopener noreferrer">GitHub</a>. Może jest wśród
Was ktoś kto chciałby dodać jakieś nowe opcje?</p><h2 class="anchor anchorWithStickyNavbar_LWe7" id="założenie-dobre-gorzej-z-wykonaniem">Założenie dobre, gorzej z wykonaniem<a href="#założenie-dobre-gorzej-z-wykonaniem" class="hash-link" aria-label="Bezpośredni link do Założenie dobre, gorzej z wykonaniem" title="Bezpośredni link do Założenie dobre, gorzej z wykonaniem">​</a></h2><p>Pomimo tego, że bardzo podoba nam się ten projekt, to jednak jego tempo rozwoju
jest dość kiepskie. Nie mówimy tutaj o rozwoju funkcjonalności, ale o ilości
dostępnych danych. Na początku roku opublikowaliśmy
<a href="http://techwriter.pl/konferencje-2016-pierwsze-polrocze/" target="_blank" rel="noopener noreferrer">listę konferencji z pierwszego półrocza 2016</a>,
na której znalazło się całkiem sporo europejskich konferencji. W momencie
tworzenia tego wpisu (koniec lutego) na mapie zaznaczone były zaledwie dwie
konferencje w Europie na ten rok.</p><p><a href="http://techwriter.pl/wp-content/uploads/2016/02/conferences2016onamap.png" target="_blank" rel="noopener noreferrer"><img loading="lazy" alt="conferences2016onamap" src="/assets/images/conferences2016onamap-9b32220efecc3a1bef229c3f62126d9d.png" width="785" height="357" class="img_ev3q"></a></p><p>Najwyraźniej w niespełna dwa lata od uruchomienia projektu nie udało się zebrać
pokaźnej grupy użytkowników przez co liczba dodawanych obiektów jest znikoma.
Nie lepiej wygląda sytuacja z aplikacją mobilną. Odkąd została udostępniona
(niecałe trzy tygodnie temu), pobrało ją zaledwie kilkanaście osób. Tak słaba
popularność tego projektu jest dla nas tym większym zaskoczeniem, że mają w nim
swój udział takie nazwiska ze światka tech commu jak
<a href="http://www.scriptorium.com/about/sarah-okeefe/" target="_blank" rel="noopener noreferrer">Sarah O’Keefe</a>,
<a href="http://www.cherryleaf.com/blog/author/ellis/" target="_blank" rel="noopener noreferrer">Ellis Pratt</a> czy
<a href="http://idratherbewriting.com/aboutme/" target="_blank" rel="noopener noreferrer">Tom Johnson</a>. Dlatego tym bardziej
zachęcamy Was do pobrania aplikacji i zgłaszania nowych wydarzeń.</p></div><footer class="row docusaurus-mt-lg"><div class="col"><b>Tagi:</b><ul class="tags_jXut padding--none margin-left--sm"><li class="tag_QGVx"><a class="tag_zVej tagRegular_sFm0" href="/blog/tags/news">news</a></li><li class="tag_QGVx"><a class="tag_zVej tagRegular_sFm0" href="/blog/tags/ze-swiata">ze-swiata</a></li><li class="tag_QGVx"><a class="tag_zVej tagRegular_sFm0" href="/blog/tags/aplikacje">aplikacje</a></li><li class="tag_QGVx"><a class="tag_zVej tagRegular_sFm0" href="/blog/tags/konferencje">konferencje</a></li><li class="tag_QGVx"><a class="tag_zVej tagRegular_sFm0" href="/blog/tags/spolecznosc">spolecznosc</a></li></ul></div></footer></article><nav class="pagination-nav" aria-label="Nawigacja na stronie listy wpisów na blogu"><a class="pagination-nav__link pagination-nav__link--prev" href="/blog/tags/ze-swiata/page/7"><div class="pagination-nav__label">Nowsze wpisy</div></a><a class="pagination-nav__link pagination-nav__link--next" href="/blog/tags/ze-swiata/page/9"><div class="pagination-nav__label">Starsze wpisy</div></a></nav></main></div></div></div><footer class="footer"><div class="container container-fluid"><div class="footer__links text--center"><div class="footer__links"><a href="http://www.facebook.com/techwriterpl" target="_blank" rel="noopener noreferrer" class="footer__link-item">Facebook<svg width="13.5" height="13.5" aria-hidden="true" viewBox="0 0 24 24" class="iconExternalLink_nPIU"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a><span class="footer__link-separator">·</span><a href="http://x.com/techwriterpl" target="_blank" rel="noopener noreferrer" class="footer__link-item">X.com (dawny Twitter)<svg width="13.5" height="13.5" aria-hidden="true" viewBox="0 0 24 24" class="iconExternalLink_nPIU"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a><span class="footer__link-separator">·</span><a href="https://www.linkedin.com/company/techwriter-pl/" target="_blank" rel="noopener noreferrer" class="footer__link-item">Linkedin<svg width="13.5" height="13.5" aria-hidden="true" viewBox="0 0 24 24" class="iconExternalLink_nPIU"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"></path></svg></a></div></div><div class="footer__bottom text--center"><div class="footer__copyright">Copyright © 2023 techwriter.pl</div></div></div></footer></div>
<script src="/assets/js/runtime~main.ac0917e2.js"></script>
<script src="/assets/js/main.fd699d73.js"></script>
</body>
</html>