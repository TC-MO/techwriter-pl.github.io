---
title: "Umiesz pisać?"
date: "2014-12-19"
categories: 
  - "dobre-praktyki"
  - "warsztat"
tags: 
  - "edukacja"
  - "praca"
coverImage: "superman-typing-300x225.jpg"
---

Prawdopodobnie większość z Was odpowiedziała na to pytanie twierdząco. Umieć pisać to jedno, a drugie to jak szybko? Zapewne wiele z Was nigdy się nad tym nie zastanawiało. Jeśli w tej chwili poczuliście nagłą, nieodpartą chęć sprawdzenia ile słów na minutę jesteście w stanie wystukać na klawiaturze, możecie odwiedzić serwis [Ratatype](http://www.ratatype.com/), który służy właśnie do nauki szybkiego pisania na komputerze. Test sprawdzający Wasze umiejętności możecie znaleźć [tutaj](http://www.ratatype.com/typing-test/). Jeśli wolicie mocno skróconą wersję testu to zapraszamy [tutaj](http://www.ratatype.com/?start=1).

Po uzyskaniu wyniku polecamy zapoznać się z [infografiką](http://www.ratatype.com/learn/average-typing-speed/), która przedstawia ciekawe fakty dotyczące m.in. przeciętnej prędkości pisania na komputerze z podziałem na mężczyzn i kobiety. Dzięki temu zobaczycie jak wypadacie na tle przeciętnego Kowalskiego ;) Dodamy tylko, że najlepszy wynik do tej pory to 216 słów na minutę.

Jeśli okaże się, że potrzebujecie trochę poćwiczyć to strona, oprócz ćwiczeń praktycznych, oferuje również [wskazówki](http://www.ratatype.com/learn/) jak nauczyć się pisania na komputerze bez patrzenia na klawiaturę.

Zatem rozgrzejcie palce i do pracy! Jesteśmy ciekawi Waszych wyników. Może na ich podstawie uda nam się stworzyć podobną infografikę, tyle że dla Tech Writerów ;)
