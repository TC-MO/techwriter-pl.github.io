---
title: "Word - podstawy - przekaż dalej!"
date: "2014-04-11"
categories:
  - "dobre-praktyki"
  - "warsztat"
tags:
  - "humor"
  - "praca"
coverImage: "word.jpg"
---

Znacie program Word i wiecie jak go używać? Jesteście w mniejszości, prawda? Co jakiś czas przychodzi do Was ktoś, komu znów "rozjechał się dokument"? A gdyby tak przestał przychodzić?

Tak, jesteś w stanie to zrobić. Nawet jeśli to wyjątkowy BUC (Bardzo Uprzejmy Człowiek). Użyj fortelu.

Wyślij mu ten [link](http://lifehacker.com/beyond-the-basics-six-tips-for-better-formatting-in-mi-1546090595). Pytasz dlaczego to miałoby pomóc?

1. Adres zaczyna się od "lifehacker" - to pierwszy haczyk, a właściwie hack. On na pewno uważa się za jednego z takich spryciarzy.
2. Tytuł zaczyna się od "Beyond the Basics" - nie dość, że dla życiowych hakerów, to jeszcze dla zaawansowanych, ha! Przynęta połknięta. Masz go w saku. Już sie nie wykręci. A nawet gdyby próbował, to...
3. Artykuł jest po angielsku - będzie mu niezręcznie przyznać się, że nie zrozumiał. Na wszelki wypadek wcześniej zapytaj z troską "Nie przeszkadza Ci, że nie po polsku?". Założymy się, że energicznie zaprzeczy?

Powinno zadziałać. Może będzie wpadał rzadziej? Całkiem raczej nie przestanie -  ma się w końcu ten zwierzęcy magnetyzm. Jest jednak duża szansa, że skończą się wciąż te same, trywialne pytania.

Ale... zastanów się dobrze. Włącz głośniki. [Może tak naprawdę to lubisz kiedy Ci je zadaje?](http://techwriter.you.are.mighty.aninote.com/) :)
